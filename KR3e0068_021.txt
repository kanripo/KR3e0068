# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:03.809108
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷二十一
<pb:KR3e0068_WYG_021-1a>¶
欽定四庫全書¶
　玉機微義卷二十一　　明　徐用誠　原輯¶
　　　　　　　　　　　　　劉　純　續增¶
　消渇門¶
　　諸經論消渇脈證所因¶
内經隂陽别論曰二陽結謂之消脈要精微論曰癉成¶
為消中¶
　按東垣曰二陽者陽明也手陽明大腸主津病消則¶
<pb:KR3e0068_WYG_021-1b>¶
　目黄口乾是津不足也足陽明胃主血熱則消穀善¶
　飢血中伏火乃血不足也結者津液不足結而不潤¶
　皆燥熱為病也此因數食甘美而多肥故其氣上溢¶
　轉為消渇治之以蘭除陳氣也不可服膏粱芳艸石¶
　藥其氣慓悍能助燥熱也¶
調逆論曰心移熱於肺傳為膈消也　凡治消癉仆繫¶
偏枯痿厥氣滿發逆肥貴人則膏粱之疾也岐伯曰脈¶
實病久可治脈弦小病久不可治後分為三消髙消者¶
<pb:KR3e0068_WYG_021-2a>¶
舌上赤裂大渇引飲¶
脈經云緊數相搏則為消渇　脈軟散者當病消渇¶
　　論消渇為三焦受病¶
病機云消渇之疾三焦受病也上消者肺也多飲水而¶
少食大便如常小便清利知其燥在上焦也治宜流濕¶
以潤其燥消中者胃也渇而飲食多小便赤黄熱能消¶
穀知其熱在中焦也宜下之¶
消腎者初發而為膏淋謂淋下如膏油之狀至病成面¶
<pb:KR3e0068_WYG_021-2b>¶
色黧黑形瘦而耳焦小便濁而有脂液治法宜養血以¶
肅清分其清濁而自愈也¶
　　論消中三證之異¶
陳無擇云消渇屬心故煩心致心火散漫渇而引飲諸¶
脈軟散皆氣實血虚也消中屬脾癉熱減則為消中消¶
中復有三有因寒中隂勝陽欝久必為熱中經云脈洪¶
大隂不足陽有餘則為熱中多食數溺為消中隂狂興¶
盛不交精泄則為强中至病强中不亦危矣消腎屬腎¶
<pb:KR3e0068_WYG_021-3a>¶
盛壯之時不謹而縱慾房勞年長腎衰多服金石真氣¶
既喪口乾精溢自洩不飲而利經云腎實則消不渇而¶
小便自利名曰腎消亦曰内消¶
　　論三消之疾燥熱勝隂¶
河間曰三消之疾本濕寒之隂氣極衰燥熱之陽氣太¶
甚皆因乎飲食服餌失節腸胃乾涸而氣液不得宣平¶
或耗亂精神過違其度或因大病隂氣損而血液衰虚¶
陽氣悍而燥熱欝甚或因久嗜鹹物恣食炙&KR1020;飲食過¶
<pb:KR3e0068_WYG_021-3b>¶
度亦有年少服金石丸散積久實熱結於下焦虛熱血¶
氣不能制濕熱燥甚於腎故渇而引飲若飲水多而小¶
便多者名曰消渇若飲食多而不甚渇小便數而消瘦¶
者名曰消中若渇而飲水不絶腿消瘦而小便有脂液¶
者名曰腎消此三消者其燥熱同也夫經中有言心肺¶
氣厥而渇者有言肝痺而渇者有言脾熱而渇者有言¶
腎熱而渇者有言胃與大腸結熱而渇者有言脾痺而¶
渇者有言小腸痺熱而渇者有因病瘧而渇者有因肥¶
<pb:KR3e0068_WYG_021-4a>¶
甘美食而渇者有因醉飽入房而渇者有因逺行勞倦¶
遇大熱而渇者有因傷害胃乾而渇者有因病風而渇¶
者雖五臟之部分不同而病之所遇各異其為燥熱亡¶
液一也¶
　謹按先生三消之論始言天地六氣五味以配養人¶
　身六位五臟而究乎萬物之源終引内經論渇諸證¶
　以辨乎世方熱藥之誤比物立象反覆詳明非深達¶
　隂陽造化之機者孰能如是哉夫治此疾者補腎水¶
<pb:KR3e0068_WYG_021-4b>¶
　隂寒之虚而瀉心火陽熱之實除腸胃燥熱之甚濟¶
　身津液之衰使道路散而不結津液生而不枯氣血¶
　利而不澁則病日已矣豈不以滋潤之劑養隂以制¶
　燥滋水而充液哉何故世論消渇者多不知其意謂¶
　因下部腎水虚不能制其上焦心火使上實熱而多¶
　煩渇下虚冷而小便若更服寒藥則元氣轉虚而下¶
　部腎水轉衰則上焦心火尤難治也但以暖藥補養¶
　元氣若下部腎水得實而勝退上焦心火則自然渇¶
<pb:KR3e0068_WYG_021-5a>¶
　止小便如常而病愈也吁若此未明隂陽虚實之道¶
　也夫腎水屬隂而本寒虚則為熱心火屬陽而本熱¶
　虚則為寒若腎水隂虚則心火陽實是謂陽實隂虚¶
　而上下俱熱矣以彼之言但見消渇數溲妄言為下¶
　部寒爾豈知腸胃燥熱怫欝使之然也且夫寒物屬¶
　隂能養水而瀉心熱物屬陽能養火而耗水令腎水¶
　既不勝心火則上下俱熱奈何以熱藥養腎水欲令¶
　勝心火豈不闇哉彼不謂水氣實者必能制火虚則¶
<pb:KR3e0068_WYG_021-5b>¶
　不能制火故陽實隂虚而熱燥其液小便淋而常少¶
　隂實陽虚不能制水小便利而常多此又不知消渇¶
　小便多者葢燥熱太甚而三焦腸胃之腠理怫欝結¶
　滯緻密壅塞而水液不能滲泄浸潤於外以養乎百¶
　體故腸胃之外燥熱大甚雖多飲水入於腸胃之内¶
　終不能浸潤於外故渇不止而小便多水液既不能¶
　滲泄浸潤於外則隂燥竭而無以自養故久而多變¶
　於聾盲瘡瘍痤疿之類而危殆其為燥熱傷隂也明¶
<pb:KR3e0068_WYG_021-6a>¶
　矣¶
　　論治消渇大法¶
東垣曰膈消者以白虎加人參湯治之中消者善食而¶
瘦自汗大便硬小便數叔和云口乾飲水多食饑虚癉¶
成消中者調胃承氣三黄丸治之下消者煩燥引飲耳¶
輪焦乾小便如膏叔和云焦煩水易虧此腎消也六味¶
地黄丸治之總録所謂末傳能食者必發腦疽背瘡不¶
能食者必傳中滿皷脹皆謂不治之證潔古老人分而¶
<pb:KR3e0068_WYG_021-6b>¶
治之能食而渇者白虎加人參湯不能食而渇者錢氏¶
方白术散倍加葛根治之上中既平不復傳下消矣前¶
人用藥厥有㫖哉或曰末傳瘡疽者何也此火邪勝也¶
其瘡痛甚而不潰或赤水者是也經云有形而不痛陽¶
之類也急攻其陽無攻其隂治在下焦元氣得强者生¶
失强者死末傳中滿者何也以寒治熱雖方士不能廢¶
其繩墨而更其道也然臟腑有逺近心肺位近宜制小¶
其服腎肝位逺宜制大其服皆適其至所為故如過與¶
<pb:KR3e0068_WYG_021-7a>¶
不及皆誅罰無過之地也如髙消中消制之太急速過¶
病所久而成中滿之病正謂上熱未除中寒復生者也¶
非藥之罪失其緩急之制也處方之治宜加意焉¶
　按已上所論三消傳變可謂發病機之㫖比與陳氏¶
　三因論消中復有三證皆病傳所異大抵末傳發瘡¶
　疽者為傳外發脹滿强中為傳内亢極之甚也但三¶
　因所出治强中一方然未見其肯綮今姑存之以備¶
　其㫖且傳脹滿皆不治之證况强中乎¶
<pb:KR3e0068_WYG_021-7b>¶
　消渇治法¶
　　治熱之劑¶
局方清心蓮子飲¶
調胃承氣湯治消中熱在胃而能飲食小便赤黄¶
　　方並見熱門¶
三因真珠丸治心虚煩悶積熱煩渇口乾舌燥引飲無¶
　度小便或利或不利¶
　　知母(一兩一分/)黄連　　　苦參　　𤣥參¶
<pb:KR3e0068_WYG_021-8a>¶
　　鉄粉　　　牡蠣(各一兩/)朱砂(二兩/)　麥門冬(去心/)¶
　　天花粉(各半兩/)金箔　　銀箔(二百片/)¶
　右為末煉蜜入生𤓰蔞汁少許丸如梧子大用金銀¶
　箔為衣每二三十丸先用𤓰蔞根汁下一服次用麥¶
　門冬熟水下病退日二服¶
　按此心胃經藥也已上三方有輕重之殊宜選使¶
　　治燥之劑¶
東垣當歸潤燥湯治消渇舌上白乾燥唇乾口乾眼澁¶
<pb:KR3e0068_WYG_021-8b>¶
　黑處見浮雲大便閉澁乾燥結硬喜温飲隂頭短縮¶
　　升麻(一錢半/)柴胡(七分/)　甘草(六分半一半生/)¶
　　細辛(一分/)　杏仁(六箇/)　紅花(少許/)　小椒(三箇/)¶
　　生地黄(三分/)黄柏　　　知母　　　石膏¶
　　桃仁　　　麻仁　　　防風　　　荆芥穗¶
　　當歸身(各一錢/)¶
　右㕮咀作一服水煎¶
清凉飲子治消中能食而瘦口乾舌乾自汗大便結燥¶
<pb:KR3e0068_WYG_021-9a>¶
　小便頻數¶
　　羌活　　　柴胡　　　炙甘草　　知母(酒製/)¶
　　黄芪　　　黄芩(酒製各一錢/)　　　生甘艸¶
　　漢防已　　生地黄(酒製各半錢/)　　紅花(少許/)¶
　　桃仁(五箇/)　杏仁(十箇/)　升麻(四分/)　防風(五分/)¶
　　石膏　　　黄柏　　　草龍膽(製各一錢半/)¶
　　當歸身(六分/)¶
　右㕮咀作一服水煎入酒些小此方減黄芪黄芩防¶
<pb:KR3e0068_WYG_021-9b>¶
　風草龍膽加麻黄根三分黄連八分名地黄飲子¶
　按已上脾心肝腎藥也¶
　　清氣之劑¶
局方人參白虎湯治髙消上焦燥渇不欲多食¶
　　方見熱門¶
東垣蘭香飲子治渇飲水極甚善食而瘐自汗大便結¶
　燥小便頻數¶
　　石膏(三錢/)　知母(酒製一錢/)生甘艸　　防風(各一錢/)¶
<pb:KR3e0068_WYG_021-10a>¶
　　炙甘艸　　人參　　蘭香　　　連翹¶
　　白豆蔲仁　桔梗　　升麻(各五分/)半夏(二分/)¶
　右為細末湯浸蒸餅和匀成劑捻作薄片子日中晒¶
　半乾碎如粉每服二錢食後淡生薑湯下¶
　按已上二方主上中二消之劑肺胃經藥也¶
　　滋隂之劑¶
丹溪補隂丸¶
　　方見補虚門¶
<pb:KR3e0068_WYG_021-10b>¶
局方加減八味丸治腎虚消渇引飲¶
　　金匱腎氣丸減附子加五味子¶
　右服如本方法要畧治男子消渇小便反多仍用本¶
　方¶
簡易地黄飲子治消渇咽乾面赤煩躁¶
　　人參　　　　生地黄　　熟地黄　黄芪¶
　　天門冬　　　麥門冬(去心/)澤瀉　　石斛¶
　　枇杷葉(去毛炒/)枳殻(炒/)　　甘艸(炒各等分/)¶
<pb:KR3e0068_WYG_021-11a>¶
　右㕮咀每三錢水煎服¶
　按此心腎脾肺藥也已上三方主下消之劑¶
硃砂黄連丸治心虚藴熱或因飲酒過多發為消渇¶
　　硃砂(一兩/)　宣連(三兩/)　生地黄(二兩/)¶
　右為末煉蜜丸如梧子大每四五十丸燈心棗湯送¶
　下¶
　按此心脾藥也上消之例¶
　　清氣滋隂之劑¶
<pb:KR3e0068_WYG_021-11b>¶
局方黄茋六一湯治男女諸虚不足胸中煩悸時常消渇¶
　或先渇而後發瘡或病諸瘡而後渇者並宜服¶
　　方見前¶
　按此肺腎脾三焦命門之劑也¶
東垣生津甘露飲子治髙消大渇飲水無度舌上赤澁¶
　上下齒皆麻舌根强硬腫痛食不下腹時脹痛渾身¶
　色黄目白睛黄甚則四肢痿弱無力面塵脱色脇下¶
　急痛善啑善怒健忘臀腰背寒兩尻冷甚¶
<pb:KR3e0068_WYG_021-12a>¶
　　石膏(一錢二分/)人參　　炙甘艸(各一錢/)白葵(半錢/)¶
　　麥門冬　　　蘭香　　當歸身(各半錢/)桔梗(三錢/)¶
　　生甘草　　　山梔　　蓽澄茄(各一錢/)藿香(二分/)¶
　　全蝎(二箇/)　　升麻　　知母(酒製各二錢/)¶
　　黄連　　　　木香　　柴胡(各三分/)　白芷¶
　　白豆䓻　　　連翹　　薑黄(各一錢/)　黄柏(酒拌/)¶
　　杏仁(各一錢半/)¶
　右為細末湯浸蒸餅和匀攤薄晒乾杵細食後每二¶
<pb:KR3e0068_WYG_021-12b>¶
　錢抄於掌中以舌砥之隨津唾下或導以白湯少許¶
　按此肺胃心腎藥也東垣曰此制之緩也不惟不成¶
　中滿亦不傳下消矣三消皆可用¶
宣明麥門冬飲子治膈消胸滿煩心津液乾少短氣多¶
　為消渇¶
　　知母　　　甘草(炒/)　　𤓰蔞　　　人參¶
　　五味子　　生地黄　　葛根　　　茯神¶
　　麥門冬(去心各等分/)¶
<pb:KR3e0068_WYG_021-13a>¶
　右㕮咀每五錢入竹葉十四片煎¶
　按此肺腎脾胃藥也¶
　　雜方¶
寶鑒麥門冬湯治消渇日夜飲水不止飲下即溲¶
　　麥門冬(去心/)黄連　　　冬瓜(各二兩/)¶
　右㕮咀每五錢水煎服如無乾者用新者一枚重三斤¶
　去皮穰分作十二片為十二服每服一片日三次¶
酒蒸黄連丸治消渇飲水無度至二三升小便五七十¶
<pb:KR3e0068_WYG_021-13b>¶
　次發熱瘦弱口乾食已如饑此名消癉今用味苦無¶
　毒除熱正氣消渇厚腸消渇之人脾胃惡濕黄連為¶
　對¶
　　黄連淨半斤酒一升湯重蒸伏時晒乾用¶
　右末滴水丸梧子大每五十丸食前温水下¶
仁齋加味錢氏白术散治消渇不能食¶
　　木香　　　五味子　　柴胡(各三分/)藿香(一錢/)¶
　　乾葛(二錢/)　白茯苓　　甘艸(炙/)　　白术¶
<pb:KR3e0068_WYG_021-14a>¶
　　人參　　　枳殻(炒各半錢/)¶
　右㕮咀作一服水煎¶
宣明大黄甘艸飲子治男女一切消渇不能止者¶
　　大豆(五升煮三沸去苦水/)大黄(一兩半/)甘草(四兩/)¶
　右三味用井水一桶同煮軟盛放冷令病人食豆渇¶
　飲汁無時候食盡病不盡再如前服不三次愈矣¶
三因石子薺苨湯治强中多因躭嗜色慾及快意飲食¶
　或服丹真氣既脱煩渇引水飲食倍常隂氣常興不¶
<pb:KR3e0068_WYG_021-14b>¶
　交精出故虚熱注於下焦最為難治¶
　　薺苨　　　石膏(各三兩/)人參　　茯神¶
　　瓜蔞根　　磁石(煅淬/)　知母　　乾葛¶
　　黄苓　　　甘艸(各二兩/)¶
　右剉每水三盞腰子一箇去脂膜黑豆一合煮至盞¶
　半去腰子大豆入藥四錢煎服¶
秘方用紫背浮萍搗汁每頓服半盞效¶
丹溪方¶
<pb:KR3e0068_WYG_021-15a>¶
　　黄連末　　天花粉末　生地黄汁　生藕汁¶
　右二物汁為膏入上藥搜和入牛乳佐以薑汁和蜜¶
　湯為膏徐徐留於舌上以白湯少許送下¶
　機要方無天花粉有牛乳汁二汁熬膏和末為丸桐¶
　子大每二十丸少呷温水下日進十服¶
　¶
　¶
　¶
<pb:KR3e0068_WYG_021-15b>¶
　¶
　¶
　¶
　¶
　¶
　¶
　¶
　玉機微義卷二十一¶
