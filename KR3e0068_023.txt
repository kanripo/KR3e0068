# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:03.850139
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷二十三
<pb:KR3e0068_WYG_023-1a>¶
欽定四庫全書¶
　玉機微義卷二十三　　明　徐用誠　原輯¶
　　　　　　　　　　　　　劉　純　續增¶
　脚氣門¶
　　辨南方脚氣所得之由¶
孫真人云凡四時之中皆不得久坐久立濕冷之地亦¶
不得因酒醉汗出脱衣跣足當風取凉皆成脚氣若暑¶
月久坐久立濕冷之地者則濕熱之氣蒸人經絡病發¶
<pb:KR3e0068_WYG_023-1b>¶
必熱而四肢痠疼煩悶若寒月久坐久立濕冷之地者¶
則濕冷之氣上入經絡病發則四肢皆酷冷轉筋世有¶
勤工力學之士久坐久立于濕地冷風來入經絡不覺¶
成病也若欲使之不成病者初覺則灸所覺處二三十¶
壯則愈不復發熱黄帝云當風取凉醉以入房能成此¶
疾也¶
東垣云千金外臺總録所録皆謂南方卑濕霧露所聚¶
之地其民腠理疎陽氣不能外固因而履之則清濕襲¶
<pb:KR3e0068_WYG_023-2a>¶
虚病起于下此由血氣衰弱受清濕之邪氣與血併行¶
於膚腠邪氣盛正氣少故血氣澁澁則痺虚則弱故令¶
痺弱也後人名曰脚氣針經云有道以來有道以去治¶
之多以炙焫為佳以導引濕氣外出及飲醪醴以通經¶
散邪所制之方寒藥少熱藥多用麻黄川烏姜附之屬¶
内經云濕淫于内以苦發之麻黄苦温發之者也川烏¶
辛熱走而不能守通行經絡薑附辛甘大熱助陽退隂¶
亦散清濕之邪又察足之三隂三陽是何經絡所起以¶
<pb:KR3e0068_WYG_023-2b>¶
引用藥為主治復審六氣中何氣客之治以佐使之藥¶
孫真人云醫者意也隨時增損物無定方真知言哉¶
　　辨北方脚氣所得之由¶
發明曰異法方宜論云北方者其地髙陵居風寒氷冽¶
其俗飲潼酪而肉食凡飲潼酪者以飲多速飲為能經¶
云因而大飲則氣逆又云食入於隂長氣於陽今乃反¶
行隂道是為逆也夫乳酪醇酒者濕熱之物飲之屬也¶
加以奉養太過亦滋其濕水性潤下氣不能呴故下疰¶
<pb:KR3e0068_WYG_023-3a>¶
於足脛積久而成腫滿疼痛此飲食下流之所致也通¶
評虚實論云穀入多而氣少濕居下也况潼酪醇酒之¶
濕熱甚於穀者也至真要大論云太隂之勝火氣内菀¶
流散于外足脛胕腫飲發於中胕腫于下此之謂也故¶
飲入於胃遊溢精氣上輸于脾脾氣散精上歸于肺通¶
調水道下輸膀胱水精四布五經並行合於四時五臟¶
隂陽揆度以為常也若飲食自倍脾胃乃傷則胃氣不¶
能施行脾氣不能四布故下流乗其肝腎濕流於足脛¶
<pb:KR3e0068_WYG_023-3b>¶
加之房事不節陽盡隂盛遂成脚氣孫真人云古人少¶
有此疾自永嘉南渡衣冠之人多有之亦此意也¶
　按此言北方脚氣為脾之濕氣下乗加之房事不節¶
　而致當作内因處治可謂發病機之秘然南方是證¶
　亦莫不為下虚邪氣乗之故也以陳無擇所論外感當¶
　分風濕寒熱内臟虚實所因為治迥出千金之文何¶
　此理又不復具焉葢北方此證殊少耳學者審是則¶
　又知南方脚氣有全非外因者焉於紫蘇子等湯例¶
<pb:KR3e0068_WYG_023-4a>¶
　可見¶
　　論脚氣脉證¶
嚴氏曰古無脚氣之説内經名厥兩漢間名緩風宋齊¶
之後謂之脚氣名雖不同其實一也初得不覺因他病¶
乃始發或奄然大悶經三兩日方覺之先從脚起或緩¶
弱疼痺或行起忽倒或兩脛腫滿或足膝枯細或心中¶
忪悸或小腹不仁或舉體轉筋或見食吐逆惡聞食氣¶
或胸滿氣急或遍體痠疼此其候之不同也其脈浮而¶
<pb:KR3e0068_WYG_023-4b>¶
弦者起於風濡而弱者起於濕洪而數者起於熱遲而¶
濇者起於寒夫脚氣皆由腎虚而生然婦人亦病脚氣¶
者必因血海虚乗七情遂成斯疾兼今婦人病此者衆¶
則知婦人以血海虚而得之與男子腎虚類矣男女用¶
藥固無異但兼以治憂恚藥無不效也須量人盛衰微¶
加滋補不然則氣血日衰必使年年遇蒸熱而作理之¶
必然¶
陳無擇曰脚氣不専主一氣亦不専在一經故與中風¶
<pb:KR3e0068_WYG_023-5a>¶
寒暑濕為異耳兼有所雜生諸病未易分别須尋三隂¶
三陽病所在後察脈虚實為治自汗走疰為風勝無汗¶
藥急掣痛為寒勝腫滿重着為濕勝煩渇熱積為暑勝¶
四氣兼中者但推其多者為勝分其表裏以施治也脈¶
浮為風緊為寒緩細為濕洪數為熱見於諸陽在外宜¶
發散沈而弦者亦為風沈而緊者為寒沈細為濕沈數¶
為熱見諸隂在内宜温利之若大虚氣之間作補湯隨¶
病冷熱而用之千金方論但備諸證不説隂陽經絡所¶
<pb:KR3e0068_WYG_023-5b>¶
受從何為治¶
　按已上所言脈證但備四氣而已至於腫焮發瘡泡¶
　為濕熱熱毒之勝腫而重者有濕痰勝或腫或消兼¶
　氣不升降諸例皆所未詳陳云六經證見後各方下¶
　　論脚氣主於水濕¶
發明曰夫脚氣之疾實水濕之所為也葢濕之害人皮¶
肉筋脈而屬于下然亦有二焉一則自外而感一則自¶
内而致其治法自應不同故詳析而論之其為病也有¶
<pb:KR3e0068_WYG_023-6a>¶
證而無名脚氣之稱自晉蘇敬始而闗中河朔無有也¶
惟南方地下水寒其清濕之氣中於人必自足始故經¶
曰清濕襲虚則病起於下或者難曰今兹北方其地則¶
風土髙寒其人則腠理緻密而復多此疾者豈是地之¶
濕氣感之而為邪答曰南方之疾自外而感者也北方¶
之疾自内而致者也(二論見前/)其自外而入者止於下¶
脛腫而痛自内而致者乃或至于手節也經曰足脛腫¶
曰水太隂所至為胕腫此但言其自外者也所治之法¶
<pb:KR3e0068_WYG_023-6b>¶
前人方論備矣自内而致者治法則未有也¶
　謹按前論南北二方脚氣之由已頗詳盡而發明更¶
　具此者大抵言是證主於水濕而成故重宣此義合¶
　前二論之㫖也自内致者古無其法然觀東垣所出¶
　數方則意例兼備之矣¶
　　論江東嶺南瘴毒為脚氣¶
發明曰内經論南方者其地下水土弱霧露之所聚也¶
江東嶺南大率如此春夏之交山川蒸菀風濕毒氣為¶
<pb:KR3e0068_WYG_023-7a>¶
甚足或感之遂成瘴毒脚氣其候則脚先屈弱漸至痺¶
疼脛微腫小腹不仁頭痛煩心痰壅逆脯作寒熱便溲¶
不通甚者攻心而勢迫治之誠不可緩支法存所以留¶
意經方偏善此術者豈非江東嶺表此疾得之多歟¶
　謹按南方温熱多隂雨土濕之氣因熱蒸菀人膚腠¶
　故疎豁體虚者多感此疾及有逺行足熱乃過溪澗¶
　為水寒所傷而致者至其傳變為證不一况瘴毒乎¶
　然近江東證多主於水濕亦有夾風夾寒者其發時¶
<pb:KR3e0068_WYG_023-7b>¶
　則或腫或痛濕熱勝者成水泡瘡或成赤腫丹毒或¶
　如疝氣攻上引下皆宜詳悉分治¶
　　論脚氣似傷寒¶
　　詳見熱門病本不同例下¶
　　論南方脚氣病禁¶
外臺秘要云第一忌嗔嗔則心煩煩則脚氣發又禁大¶
語大語則傷肺肺傷亦發動又不得露足當風入水以¶
冷水洗足兩脚脛尤不宜冷雖暑月常須著綿袴至冬¶
<pb:KR3e0068_WYG_023-8a>¶
寒倍令兩脛温煖微汗大佳依此將息氣漸薄損每至¶
寅丑日割手足甲割少侵肉去氣夏時腠理開不宜當¶
風卧睡睡覺令人按挼勿令邪氣稽留數勞動闗節常¶
令通暢此並養生之要拒風邪之法也尋常有力每食¶
後行三五百步疲倦便止脚中惡氣隨即下散雖浮腫¶
氣不能上也¶
發明云第一凡酒及潼酪勿使過度過則損傷脾胃下¶
疰於足脛胕腫遂成脚氣第二慾不可縱嗜欲則脚氣¶
<pb:KR3e0068_WYG_023-8b>¶
發凡飲食之後宜緩行如上法經云逸者行之又云病¶
在脾忌温食飽食濕地濡衣¶
　　論脚氣疎下¶
楊太受云脚氣之疾自古皆尚疎下為疾壅故也然不¶
可太過太過則損傷脾胃使營運之氣不能上行反下¶
注為脚氣也又不可不及不及則使氣壅不得消散今¶
立三方于後詳虚實而用之¶
　按三方醫學發明謂導滯湯導引丸除濕丹例是也¶
<pb:KR3e0068_WYG_023-9a>¶
　然亦大畧言爾如脚氣在表在氣血之分而疎下之¶
　法可例用乎¶
　　論脚氣洗渫¶
活人書云凡脚氣服補藥及用湯渫洗者皆醫之大禁¶
也發明謂此為南方外感濕氣乗虚襲入為腫痛而言¶
非為北方内受濕氣注下腫痛而言也葢濕氣不能外¶
達宜淋渫開導泄越其邪也¶
　　論脚氣宜砭刺¶
<pb:KR3e0068_WYG_023-9b>¶
楊太受云脚氣是為壅疾治當以宣通之劑使氣不能¶
成壅也壅既成而盛者砭惡血而去其重勢經曰畜則¶
腫熱砭射之也後以藥治之¶
　脚氣治法¶
　　發表之劑¶
三因麻黄左經湯治風寒暑濕流注足太陽經腰足攣¶
　痺闗節重痛增寒發熱無汗惡寒或自汗惡風頭疼¶
　　麻黄　　　乾葛　　　細辛　　　白术¶
<pb:KR3e0068_WYG_023-10a>¶
　　茯苓　　　防己　　　桂　　　　羌活¶
　　甘草　　　防風¶
　右㕮咀每半兩入薑棗煎服¶
　按此出太陽例治風寒濕之藥也¶
半夏左經湯治足少陽經為風寒暑濕流注發熱腰脇¶
　疼痛頭目眩暈嘔吐不食熱悶煩心腿痺緩縱不隨¶
　　半夏　　　乾葛　　　細辛　　　白术¶
　　麥門冬　　茯苓　　　桂枝　　　防風¶
<pb:KR3e0068_WYG_023-10b>¶
　　乾薑　　　黄芩　　　小草　　　甘草(炙/)¶
　　柴胡¶
　右㕮咀每半兩入薑棗煎熱悶加竹瀝喘急加杏仁¶
　桑白皮¶
　按此出少陽例解風寒濕熱錯雜之邪藥也¶
六物附子湯治四氣流注於足太隂經骨節煩疼四肢¶
　拘急自汗短氣小便不利手足或時浮腫¶
　　附子　　　桂　　　　防己(各四錢/)白术¶
<pb:KR3e0068_WYG_023-11a>¶
　　茯苓(各三錢/)甘草(炙二錢/)¶
　右㕮咀每半兩入薑煎¶
　按此出少隂例治寒濕之藥也¶
局方換腿丸治足三隂經為風寒暑濕之氣所乗發為¶
　攣痺緩縱上攻胸脇肩背下注脚膝疼痛足心發熱¶
　行步艱辛¶
　　薏苡仁　　南星　　　石楠葉　　石斛¶
　　檳榔　　　萆薢　　　川牛膝(酒浸/)羌活¶
<pb:KR3e0068_WYG_023-11b>¶
　　防風　　　木𤓰(各四兩/)黄茋　　　當歸¶
　　天麻　　　續斷(各一兩/)¶
　右為末酒糊丸如梧子大每五十丸鹽湯下¶
　按此出厥隂例疎風勝濕藥也¶
五積散¶
　　方見濕門¶
　按此出太陽例治風寒濕之劑氣血藥也¶
東垣當歸拈痛湯治濕熱為病肢節煩疼肩背沈重胸¶
<pb:KR3e0068_WYG_023-12a>¶
　膈不利兼遍身疼痛下注手足足脛腫痛不可忍者¶
　　方見瘡瘍門¶
　按此出太陽例治濕熱之藥也¶
　　攻裏之劑¶
宣明導水丸治脚氣胕腫疼痛或發熱濕熱盛者¶
　按此出陽明例治濕熱之藥也¶
除濕丹¶
　　方並見濕門¶
<pb:KR3e0068_WYG_023-12b>¶
　按此出太陽例治濕透機闗藥也¶
　謹按脚氣多係濕熱為病世人用已上方每效故收¶
　入然下之法詳見前疎下論但下後便要収拾如滲¶
　之清之升之之法是已學者宜擴充焉¶
　　發表攻裏之劑¶
三因大黄左經湯治四氣流注足陽明經使腰脚赤腫¶
　痛不可行大小便秘或惡聞食氣喘滿自汗¶
　　細辛　　　茯苓　　　羌活　　　大黄(煨/)¶
<pb:KR3e0068_WYG_023-13a>¶
　　甘草(炙/)　　前胡　　　枳殻　　　厚朴(製/)¶
　　黄芩　　　杏仁(等分/)¶
　右㕮咀每半兩入薑棗煎¶
　按此出陽明例治濕熱疎風導氣藥也¶
加味敗毒散治足三陽經受熱毒氣流注脚踝上焮赤¶
　腫痛寒熱如瘧自汗惡風或無汗惡寒¶
　　羌活　　　獨活　　　前胡　　　柴胡¶
　　枳殻　　　桔梗　　　甘草　　　人參¶
<pb:KR3e0068_WYG_023-13b>¶
　　茯苓　　　川芎　　　大黄　　蒼术(等分/)¶
　右㕮咀每半兩入薑煎¶
　按此出少陽例治風濕熱氣血藥也¶
東垣羌活導滯湯治脚氣初發一身盡痛或肢節腫痛¶
　便溺阻隔先以此藥導之後用當歸拈痛湯¶
　　羌活　　　獨活(各半兩/)防己　　當歸(各三錢/)¶
　　大黄(酒濕煨一兩/)　　　枳實(炒二錢/)¶
　右㕮咀每五錢或七錢水煎服¶
<pb:KR3e0068_WYG_023-14a>¶
　按此出陽明例治風熱之藥也¶
　　理氣之劑¶
濟生檳榔湯治一切脚痛順氣防壅¶
　　檳榔　　　香附子　　陳皮　　紫蘇葉¶
　　木𤓰　　　五加皮　　甘草(炙各一兩/)¶
　右㕮咀每四錢或半兩入薑煎¶
大腹皮散治諸脚氣腫痛小便不利¶
　　檳榔　　　荆芥穗　　烏藥　　陳皮¶
<pb:KR3e0068_WYG_023-14b>¶
　　紫蘇葉(各一兩/)　蘿蔔子(炒半兩/)沈香　　桑白皮¶
　　枳殻(炒各一兩半/)大腹皮(三兩/)木𤓰(二兩半/)紫蘇子(炒/)¶
　右㕮咀每半兩入薑煎¶
澹寮方治脚氣入腹衝心疼痛腫滿大小便秘¶
　　沈香　　　　木香　　羌活　　　　　白芍¶
　　檳榔(各五錢/)　甘草　　撫芎　　　　　青皮¶
　　枳殻(各二錢/)　紫蘇葉　木𤓰(各一錢半/)　蘇子(六錢/)¶
　右㕮咀每半兩入薑煎¶
<pb:KR3e0068_WYG_023-15a>¶
　按已上三方因於氣滯氣壅者可用故收入然不可¶
　防壅而服大抵因氣者宜取擇焉¶
　　理血之劑¶
金匱八味丸治足少隂經脚氣入腹腹脹疼痛上氣喘¶
　急腎經虛寒所致也此證最急以腎乗心水尅火死¶
　不旋踵¶
　　方見補虛門¶
　按此治隂虛挾寒濕之藥也¶
<pb:KR3e0068_WYG_023-15b>¶
三因神應養真丹治足厥隂經為四氣進襲左癱右瘓¶
　痰涎半身不遂手足頑麻語言蹇澁脚膝榮氣凝滯¶
　遍身疼痛¶
　　四物内加羌活天麻¶
　右為末蜜丸雞子大每丸木𤓰兔絲子浸酒下¶
　按此治血虚挾風濕之劑也¶
加味四斤丸治足痿無力脚膝疼酸¶
　　方見痿¶
<pb:KR3e0068_WYG_023-16a>¶
　按此治血虚挾風熱之劑也¶
　　理氣血之劑¶
三因紫蘇子湯治脚弱上氣隂陽交錯清濁不分上重¶
　下虚中滿喘急嘔吐自汗無復紀律¶
　　紫蘇子(微炒/)半夏(各五兩/)前胡　　厚朴(製/)¶
　　甘草(炙/)　　當歸(各二兩/)桂心　　陳皮(各三兩/)¶
　右㕮咀每四錢入棗薑煎服¶
　按此出少陽例血虚氣逆者可用¶
<pb:KR3e0068_WYG_023-16b>¶
　　通闗透肌骨之劑¶
三因勝駿丸治元氣不足為寒濕之氣所襲腰足攣拳¶
　脚靣連指走痛無定筋脈不伸行步不隨常服益真¶
　氣壯筋骨¶
　　附子(一箇炮/)當歸(酒浸一宿/)天麻　　牛膝(酒浸/)¶
　　木香　　　酸棗仁(炒/)　熟地黄　防風(各二兩/)¶
　　木𤓰(四兩/)　羌活　　　乳香(半兩/)麝香(二錢/)¶
　　全蝎(炒/)　　沒藥　　　甘草(炙各一兩/)¶
<pb:KR3e0068_WYG_023-17a>¶
　右為末用生地黄三斤研如泥入無灰酒四升煮爛¶
　如膏以前藥和勻杵令堅每兩作十丸每丸細嚼臨¶
　睡酒下如冬月無地黄煉蜜為丸如梧子大每五十¶
　丸服¶
　按此治血虚而風寒濕勝藥也氣血之劑¶
　　疎風養血之劑¶
獨活寄生湯治肝腎虚弱風濕内攻兩脛緩縱攣痛痺¶
　弱足膝攣重¶
<pb:KR3e0068_WYG_023-17b>¶
　　方見腰疼門¶
　　消導之劑¶
東垣開結導引丸治飲食不消心下痞悶¶
　　白术　　　　陳皮　　　澤瀉　　　茯苓¶
　　神麯(炒/)　　　麥蘖麯　　半夏(各一兩/)青皮¶
　　乾生薑(各半兩/)枳實(炒/)　　巴豆霜(各一錢半/)¶
　右為末湯浸蒸餅丸梧子大每四五十丸或七十丸¶
　温水下¶
<pb:KR3e0068_WYG_023-18a>¶
　按此治内傷飲食脾胃營運之氣有虧不能上升下¶
　注為脚氣故用此導飲行水化脾氣也出太陽例然¶
　亦有致腫於身腰已上及面者意見水腫論平治法¶
　下¶
　　雜洗¶
洗藥導氣除濕湯¶
　　葳靈仙　　防風　　　荆芥　　　地骨皮¶
　　當歸　　　升麻　　　白芍　　　朔藋葉¶
<pb:KR3e0068_WYG_023-18b>¶
　右等分剉水二斗煮一斗五升去柤熱淋洗無時候¶
敷藥¶
　　白芷　　　蒼术　　　羌活(各半兩/)¶
　　細辛(二錢半/)¶
　右為末生薑汁調敷患處¶
　¶
　¶
　玉機微義卷二十三¶
