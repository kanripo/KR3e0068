# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.055122
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷三十三
<pb:KR3e0068_WYG_033-1a>¶
欽定四庫全書¶
　玉機微義卷三十三　　明　徐用誠　原輯¶
　　　　　　　　　　　　　劉　純　續増¶
　心痛門　(胃腕痛附/)¶
　　諸經敘心痛所因¶
内經曰五臟卒痛何氣使然曰寒氣客於背俞之脉則¶
血脉泣脉泣則血虚血虚則痛其俞注於心故相引而痛¶
按之則熱氣至則痛止矣重感於寒則痛久矣¶
<pb:KR3e0068_WYG_033-1b>¶
鍼經曰足太隂之脉其支者復從胃别上鬲注心中是動¶
則病舌木強食則嘔胃脘痛腹脹善噎心下急痛　胃¶
病者腹䐜脹胃脘當心而痛上支兩脇鬲咽不通　厥¶
心痛者乃寒邪客於心包絡也　真心痛者寒邪傷其¶
君也手足青至節甚則旦發夕死夕發旦死¶
脉經曰愁憂思慮則傷心傷心則苦驚喜忘善怒心傷者¶
其人勞倦即頭面赤而下重心中痛徹背其脉弦此心¶
臟傷所致也　諸虫痛者如心腹痛懊憹發作腫聚往來¶
<pb:KR3e0068_WYG_033-2a>¶
上下行痛有休作心腹中熱善渴涎出面色乍青乍白¶
乍赤嘔吐清水者蚘咬也以手緊按而堅持之無令得¶
移以針刺之久持之虫不動乃出針也¶
　　脉法¶
脉經曰脉隂弦為心痛　心脉微急為痛微大為心痺引背¶
　短而數心痛　濇則心痛　脉浮大弦長者死沉細者生¶
　　論心痛有熱厥寒厥不同¶
病機機要曰諸心痛者皆少隂厥隂氣上衝也有熱厥心痛¶
<pb:KR3e0068_WYG_033-2b>¶
者身熱足寒痛甚則煩躁而吐額自汗出知為熱也其脉¶
浮大而洪當灸太谿及崑崙謂表裏俱瀉之是謂熱病汗¶
不出引熱下利表汗通身而出者愈也灸畢服金鈴子散¶
則愈痛止服枳术丸去其餘邪也有大實心中痛者因氣¶
而食卒然發痛大便或秘久而注悶心胸高起按之愈痛¶
不能飲食急以煮黄丸利之利後以藁本湯去其邪也有¶
寒厥心痛者手足逆而通身冷汗出便溺清利或大便利¶
而不渴氣微力弱急以术附湯温之寒厥暴痛非久病¶
<pb:KR3e0068_WYG_033-3a>¶
也朝發暮死急當救之是知久病無寒暴病非熱也¶
　按此論寒厥熱厥與夫大實心痛及治法已詳然亦有病¶
　久氣血虚損及素作勞羸弱之人患心痛者皆虚痛也¶
　故錢氏曰心虚者炒鹽補之觀圖經衍義中具蠣治心¶
　痛則蠣粉與鹽實得之矣但世俗莫知其妙而先哲不¶
　言此例者欲人自求之爾¶
　　論心痛分三因¶
陳無擇云十二經絡外感六淫則其氣閉塞鬰于中焦氣與¶
<pb:KR3e0068_WYG_033-3b>¶
邪爭發為疼痛足厥隂心痛兩脇急引小腹連隂股相引痛¶
手心主痛徹背心煩掌中熱咽乾目黄赤協滿足太隂心痛腹¶
脹滿濇濇然大便不利膈閉咽塞手太隂心痛短氣不足以¶
息季脇空痛遺失無度胸滿煩心足少隂心痛煩劇面黒心¶
懸若飢胸滿腰脊痛背輸諸經心痛心與背相引心痛徹背背¶
痛徹心諸腑心痛難以俯仰小腹上衝卒不知人嘔吐泄瀉此皆¶
諸經諸俞諸腑涉邪所致病屬外所因若五臟内動汩以七情¶
則其氣痞結聚于中脘氣與血搏發為疼痛肝心痛者色蒼蒼¶
<pb:KR3e0068_WYG_033-4a>¶
如死狀終日不得安息真心痛者(云云見前/)脾心痛者如針¶
錐刺其心腹藴藴然氣滿肺心痛者若從心間起動作¶
痛益甚色不變腎心痛者與背相引善瘛如物從後觸¶
其心身傴僂胃心痛者腹脹滿不下食食則不消皆臟¶
氣不平喜怒憂鬱所致屬内因飲食勞逸觸忤非類使¶
臟氣不平痞膈于中食飲遁注變亂腸胃發為疼痛或¶
飲啖生冷果實中寒不能消散結而為積遇食還發名¶
積心痛及其臟寒生蚘致心痛者所謂九種心痛曰飲¶
<pb:KR3e0068_WYG_033-4b>¶
飲曰食曰風曰冷曰熱曰悸曰虫曰疰曰去來痛者除¶
風熱冷屬外所因餘皆不内外更婦人惡血入心脾經發¶
作疼痛尤甚於諸痛更有卒中客忤鬼擊尸疰使人心¶
痛亦屬不内外因¶
　按此具三因病機甚詳但欠諸經病及九痛治例欲¶
　人自擴充爾然臟病連心心病連臟及胃脘病結胷之¶
　不同久新淫鬱之異隨其所甚者為療故宜其無所定¶
　之法也矧有七情九種之致者丹溪先生亦曰凡心膈¶
<pb:KR3e0068_WYG_033-5a>¶
　之痛須分久新若明知身受寒氣口食寒物而病於初¶
　得之時當用温散或温利之藥若其病得之稍久則¶
　成鬱矣鬱則蒸熱熱乆必生火原病式中偹言之¶
　矣若欲行温利温散寧無助火添病耶由是古方中¶
　多以山梔為熱藥之鄉導則邪易伏病易退然向安¶
　之後若縱恣口味病必復作凡治此病必要先問平¶
　日起居何如假如心痛有因平日喜食熱物以致死¶
　血留於胃口作痛者用桃仁承氣湯下之若此等例¶
<pb:KR3e0068_WYG_033-5b>¶
　皆前人所未舉也學者識之¶
　心痛治法¶
　　治寒之劑¶
金匱赤石脂丸治心痛徹背背痛徹心¶
　　烏頭(一分炮/)附子(半兩炮/)蜀椒　　　乾薑¶
　　赤石脂(各一/兩)¶
　右末密丸如梧子大食後湯下一丸日三服¶
九痛丸治九種心痛兼卒中惡腹脹痛¶
<pb:KR3e0068_WYG_033-6a>¶
　　附子(三錢炮/)生狼牙(二錢/炙)巴豆(一錢去皮心熬研/如脂)¶
　　人參　　　乾薑　　　吳茱萸(各一錢/)¶
　右六味為末煉蜜丸梧子大酒下强者初服三丸¶
三因倉卒散治氣自腰腹間攻心攣急痛不可忍腹中¶
　冷白汗如洗手足冷¶
　　山梔(四十九箇連皮燒半過/)附子(一箇炮去皮臍/)¶
　右為末毎二錢酒一盞入鹽少許煎温服¶
元戎术附湯治寒厥暴痛脉微氣弱¶
<pb:KR3e0068_WYG_033-6b>¶
　　甘草(炙一兩/)白术(四兩/)　附子(炮去皮臍切片一/兩半)¶
　右㕮咀每三錢入薑棗煎服¶
宣明神砂一粒丹治一切厥心痛¶
　　附子(炮/)　　鬱金　　　薑紅(各半兩/)¶
　右為末醋麫糊丸如酸棗大以朱砂為衣每服一丸¶
　男子酒下婦人醋湯下¶
　按已上出少隂例藥也¶
機要藁本湯治大實心痛大便已利宜此服之¶
<pb:KR3e0068_WYG_033-7a>¶
　　藁本(半兩/)　蒼术(一兩/)¶
　右為粗末水煎服¶
　按此足太隂太陽藥也¶
東垣麻黄豆蔻丸治客寒犯心胃大痛不可忍¶
　　麻黄(不去節/一錢)草豆蔻(五錢/)益智仁(八分/)炒麯(二錢/)¶
　　升麻　　　半夏　　　麥蘖　　　砂仁¶
　　黄茋　　　白术　　　陳皮　　　柴胡¶
　　炙甘草　　吳茱茰　　當歸身(各半/錢)木香¶
<pb:KR3e0068_WYG_033-7b>¶
　　青皮　　　厚朴　　　畢澄茄(各四/分)蘇木(三分/)¶
　　紅花(二分/)¶
　右為末湯浸蒸餅為丸如桐子大毎三十丸温水下或細嚼¶
　按此出太陽例又氣血之劑也¶
　　治熱之劑¶
大陷胸湯治熱結胸中脉沉而緊心下痛按之石硬¶
　　大黄(六錢/)　芒硝(半合/)　甘遂(一分/)¶
　右先煮大黄後下硝遂末取温服¶
<pb:KR3e0068_WYG_033-8a>¶
　按此陽明例藥也¶
機要金鈴子散治熱厥心痛或發或止久不愈者¶
　　金鈴子　　𤣥胡(各一兩/)¶
　右為末毎服二三錢酒調下温湯亦得¶
瑞竹堂方應痛丸治心氣痛不可忍者¶
　　好茶末(四兩/)揀乳香(二兩/)¶
　右為末用臘月兎血和丸如雞頭大每服一丸温醋湯下¶
　按此二方少隂經藥也¶
<pb:KR3e0068_WYG_033-8b>¶
　　調血之劑¶
元戎四神湯治婦人血虚心腹㽲痛¶
　　本方減地黄加乾薑¶
濟生愈痛散治急心痛胃脘痛¶
　　五靈脂　　𤣥胡索(炒/)　莪术　　良薑¶
　　當歸¶
　右等分為末每一錢熱醋湯調下不拘時候服¶
錢觀文方治心脾疼¶
<pb:KR3e0068_WYG_033-9a>¶
　　當歸(八兩/)　白术(一分/)¶
　右為末沸湯㸃服一二錢¶
丹溪方治死血胃脘痛者¶
　　𤣥胡(一兩半/)桂　　　　滑石　　　紅花¶
　　紅麯(各半兩/)桃仁(三十箇/)¶
　右為末湯浸蒸餅丸¶
　按已上並厥隂例藥也治血虚血實例各不同宜選用¶
　　理氣之劑¶
<pb:KR3e0068_WYG_033-9b>¶
局方蘇合香丸治疰忤鬼氣卒心痛¶
　　方見氣門¶
　按此厥隂例藥也然世俗多用蟠䓤散¶
　　方見疝門宜較輕重選使¶
元戎立應散治心腹急痛¶
　　香附子(炒/)　良薑(等分/)¶
　右細末毎二錢湯㸃服¶
濟生加味七氣湯治七氣為病及外感風寒為心痛¶
<pb:KR3e0068_WYG_033-10a>¶
　　半夏(五兩/)　桂　　　　𤣥胡(炒各一/兩)人參¶
　　甘草(各半兩/)乳香(三錢/)¶
　右㕮咀每四錢入薑煎¶
　按已上太隂例藥也¶
　　理氣調血之劑¶
楊氏方郤痛散治心氣冷痛不可忍¶
　　五靈脂　　蒲黄(炒一兩/半)當歸　　　桂¶
　　石菖蒲　　木香　　　胡椒(各一兩/)川烏(炮七/錢半)¶
<pb:KR3e0068_WYG_033-10b>¶
　右㕮咀每四錢入鹽醋少許煎¶
　按此出厥隂例藥也¶
百一選方手拈散治心脾疼¶
　　草果　　　𤣥胡　　　五靈脂　　沒藥¶
　右等分每三錢温酒調下¶
宣明沒藥散治一切心肚疼痛不可忍者¶
　　沒藥　　　乳香(各三錢/)穿山甲(炙五/錢)木鱉子(四/錢)¶
　右為末毎半錢至一錢酒大半盞同煎温服¶
<pb:KR3e0068_WYG_033-11a>¶
　　消導之劑¶
元戎厚朴丸治大實心痛¶
　　方見積聚門¶
百一選方薑橘丸治中酒惡心心脾痛嘔逆¶
　　生薑(一斤青鹽一兩淹一宿/)青皮　　砂仁¶
　　木香(各三分/)莪术(一兩/)　　甘草(炙/)　陳皮(一兩/半)¶
　右末煉蜜丸杵千下丸如櫻桃大每丸鹽湯下¶
易簡感應丸治酒積食積痰積為患心腹㽲痛¶
<pb:KR3e0068_WYG_033-11b>¶
　　丁香　　　木香　　　豆蔻　　　乾薑¶
　　巴豆　　　杏仁　　　百草霜¶
　右用見成丸子半兩入巴豆十個去殻研成膏用烏¶
　梅三箇蒸過去肉三件一處研令極匀丸如菉豆大¶
　每三五丸温水下¶
丹溪方治痰飲積胃脘痛¶
　　螺螄殻(墻上年久者燒/)　滑石(炒/)　　蒼术¶
　　山梔　　　香附　　　南星(各一兩/)枳殻¶
<pb:KR3e0068_WYG_033-12a>¶
　　青皮　　　木香　　　半夏　　　砂仁(各半/兩)¶
　右為末生薑汁浸蒸餅丸如菉豆大每三四十丸薑¶
　湯下春加川芎夏加黄連秋加芍藥冬加吳茱茰半兩¶
　按已上出太隂例藥也¶
　　治虫之劑¶
三因集效丸治臟腑虚弱或多食甘肥致蚘動作心腹¶
　絞痛¶
　　木香　　　鶴虱(炒/)　　檳榔　　　訶子(煨去/核)¶
<pb:KR3e0068_WYG_033-12b>¶
　　蕪荑(炒/)　　附子(炮/)　　乾薑(炒各七/錢半)大黄(一兩/半炒)¶
　右為末密丸如梧子大每三十丸食前橘皮湯下婦¶
　人醋湯下¶
　按此陽明例藥也姑錄此以備其例¶
　　雜方¶
衍義方銅青一味淡醋湯調些小服之¶
集錄方荔枝核一味燒存性為末用醋湯調下一錢¶
失笑散治心腹痛百藥不效¶
<pb:KR3e0068_WYG_033-13a>¶
　　五靈脂　　蒲黄(等分/)¶
　右為末先以釅醋調二錢熬成膏入水一盞食前温¶
　服¶
　¶
　¶
　¶
　¶
　¶
<pb:KR3e0068_WYG_033-13b>¶
　¶
　¶
　¶
　¶
　¶
　¶
　¶
　玉機微義卷三十三¶
