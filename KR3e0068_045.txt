# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.267591
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷四十五
<pb:KR3e0068_WYG_045-1a>¶
欽定四庫全書¶
　玉機微義卷四十五　　明　徐用誠　原輯¶
　　　　　　　　　　　　　劉　純　續增¶
　黄疸門　(發黄附/)¶
　　諸經叙黄疸脈證¶
内經曰溺黄赤安卧者黄疸¶
要略曰寸口脈浮而緩浮則為風緩則為痺痺非中風¶
四肢苦煩脾色必黄瘀熱以行　尺脈浮為傷腎跌陽¶
<pb:KR3e0068_WYG_045-1b>¶
脈緊為傷脾風寒相摶食榖即眩榖食不消胃中苦濁¶
濁氣下流小便不通隂被其寒熱流膀胱身體盡黄名¶
曰榖疸　額上黒微汗出手足中熱薄暮即發膀胱急¶
小便不利名曰女勞疸　腹如水狀心中懊憹而熱不¶
能食時欲吐名曰酒疸多不治¶
脈經曰脈沈渇欲飲水小便不利者皆發黄凡黄候其¶
寸口脈近掌無脈口鼻冷並不可治¶
　　論五疸¶
<pb:KR3e0068_WYG_045-2a>¶
陳無擇云古方叙五種黄者其實一病立名異耳如黄¶
汗者以胃為脾表屬陽明陽明蓄熱喜自汗汗出因入¶
水中熱必鬰故汗黄也其後身體腫發熱不渇狀如風¶
水汗出染衣色正黄如栢汗¶
黄疸者由暴熱用冷水洗浴熱留胃中所致其候身面¶
眼悉黄如金色小便如煮蘖汁¶
榖疸者夫由肌發熱大食傷胃氣衝鬰所致其候食則¶
腹滿眩暈榖氣不消(云云見前/)¶
<pb:KR3e0068_WYG_045-2b>¶
酒疸由大醉當風入水所致唯酒變證最多熱毒流於¶
清氣道中則眼黄鼻雝¶
女勞疸由大熱交接竟入水水流濕入於脾因腎氣虚¶
甚以所勝尅入致腎氣上行故有額黑身黄之證其間¶
兼渇與腹脹者並難治發於隂必嘔發於陽則振寒面¶
微熱雖本於胃氣鬰發土色上行然發於脾則為内疸¶
發於腎則為黑疸若所論因外則風寒暑濕内則喜怒¶
憂驚酒食房勞三因悉備世醫獨嚴於傷寒論中不亦¶
<pb:KR3e0068_WYG_045-3a>¶
濫矣¶
　按已上五疸與前要略所具不同宜兼考之陳氏治¶
　例未能以盡其變推其病體究治大抵已上五疸形¶
　證已具無所隐兼證者黄汗黄疸榖疸誠以元氣脾¶
　胃之氣為主而治之形氣榖氣稍實者則可得而復¶
　矣酒疸則元氣胃氣殊已傷甚形氣孤危榖氣與藥¶
　雜進能有斷厚味而守藥得復生者則㡬希矣女勞¶
　疸則隂陽之氣虚竭甚者為難治陳云世醫獨嚴於¶
<pb:KR3e0068_WYG_045-3b>¶
　傷寒而不及此此則亦非傷寒家法所可髣髴施也¶
　　論傷寒陽證發黄¶
保命集云凡發黄有六有畜血發黄邪熱傳於太陽之¶
本小便先淋而黄其人暴狂内有血也為太陽發黄本¶
病也濕熱發黄太隂併陽明之本為小便不利風濕熱¶
發黄併少陽也寒濕發黄太隂併少陽也結胸發黄下¶
之早附太陽也痞氣發黄附太隂也凡六者各隨脈證¶
標本而治之大抵發黄從太隂陽明而論脾胃皆土也¶
<pb:KR3e0068_WYG_045-4a>¶
故見黄色當從其脾病色黄土氣化濕非濕毒何能發¶
黄也¶
　　論隂證發黄¶
韓秖和云病人三五曰服下藥太過虚其脾胃亡其津¶
液渇飲水漿脾土為隂濕加之與邪熱相㑹發黄此隂¶
黄也當以温藥治之如兩手脈沈細遲肢體逆冷皮膚¶
有粟起或嘔吐舌上有胎遍身發黄煩躁欲於泥水中¶
卧小便赤少皆隂候也故隂黄多以熱湯温之或湯漬¶
<pb:KR3e0068_WYG_045-4b>¶
布搭其胸腹或以湯盛瓢中坐於臍下熨之其病愈者¶
曾治趙顯宗病傷寒至六七日因服下藥太過致發黄¶
其脈沈細遲無力皮膚涼發躁欲於泥中卧喘嘔小便¶
赤澁先投茵陳橘皮湯喘嘔止次服小茵陳湯半劑脈¶
微出不欲於泥中卧次日又服茵陳附子湯半劑四肢¶
發熱小便二三升當日中大汗而愈似此治愈者不一¶
一錄凡傷寒病黄毎遇太陽或太隂司天嵗若下之太¶
過往徃變成隂黄蓋辰戌太陽寒水司天水來犯土丑¶
<pb:KR3e0068_WYG_045-5a>¶
未太隂濕土司天土氣不足即脾胃虚弱亦水來侵犯¶
多變此證也¶
　按已上論傷寒隂陽二證發黄殆無餘藴大抵本形¶
　氣虚實受證不同用藥有汗下温之禁非若雜病之¶
　比也我丹溪先生謂發黄如&KR1883;麯相似濕熱有微甚¶
　及兼熱兼寒瘀血所因不同故治例不可不分¶
　　論内傷發黄¶
略例云内感傷寒勞役形體飲食失節中州變寒之病¶
<pb:KR3e0068_WYG_045-5b>¶
生黄非傷寒壊之而得只用建中理中大建中足矣不¶
必用茵陳也¶
　按此言内傷不足故宜補益惟其有餘新病必湏消¶
　導之乆病從榖疸施治可也¶
　　論發黄治例¶
難知云色如熏黄乃濕病也一身盡痛　色如橘子黄¶
乃黄病也一身不痛　乾黄燥也小便自利四肢不沈¶
重渇而引飲者梔子蘗皮湯　濕黄脾也小便不利四¶
<pb:KR3e0068_WYG_045-6a>¶
肢沈重似渇不欲飲者大茵陳湯　若大便自利而黄¶
者茵陳梔子黄連三物湯往來寒熱一身盡黄者小柴¶
胡加梔子湯¶
　按一身盡痛而黄者濕勝在表也不痛者病在裏也¶
　乾燥者熱勝也故後證皆有表裏之分殊東垣云傷¶
　寒當汗不汗即生黄邪在表者宜急汗之在表之裏¶
　宜滲利之在半表裏宜和觧之在裏者宜急下之若¶
　已上諸證及略例云男黄小便自利當與虛勞小建¶
<pb:KR3e0068_WYG_045-6b>¶
　中湯若黄色不變欲自利腹滿而喘不可除熱除熱¶
　必噦小半夏湯皆不必拘於茵陳也¶
　黄疸治法¶
　　升散之劑¶
金匱桂枝加黄茋湯治黄汗身腫汗出出已輒輕輕乆¶
　必身瞤胸中痛腰以下無汗腰臗㢮痛如有物在皮¶
　中劇者不能食煩躁小便不利¶
　　桂枝　　　芍藥(各三錢/)甘草(二錢/)　黄茋(五錢/)¶
<pb:KR3e0068_WYG_045-7a>¶
　右水煎入薑棗服後仍飲熱粥助藥力¶
麻黄連翹赤小豆湯治身熱不去瘀熱在裏發黄小便¶
　微利¶
　　麻黄　　　連翹(各一兩/)赤小豆¶
　右㕮咀作一服水煎¶
局方茵陳五苓散治傷寒或伏暑發黄小便不利煩渇¶
　　本方五分加茵陳一分¶
韓氏茵陳茯苓湯治發黄脈沈細數四肢冷小便濇煩¶
<pb:KR3e0068_WYG_045-7b>¶
　躁而渇¶
　　茯苓　　　桂枝　　　猪苓(各一兩/)滑石(一兩半/)¶
　　茵陳(一兩/)¶
　右為末毎服半兩水煎服如脈未出加當歸¶
　按已上方並太陽例藥也¶
　　攻下之劑¶
金匱梔子大黄湯治酒疸心中懊憹或熱痛¶
　　梔子(十四枚/)大黄(一兩/)　枳實(五枚/)　䜴(一升/)¶
<pb:KR3e0068_WYG_045-8a>¶
　右水煎至二升分温三服¶
大黄硝石湯治黄疸腹滿小便不利而赤自汗此表和¶
　裏實¶
　　大黄　　　黄栢　　　硝石(各四兩/)¶
　　梔子(十五枚/)¶
　右水煎服如前法¶
硝石&KR0552;石散治女勞疸身黄額黑曰晡發熱惡寒膀胱¶
　急小腹滿足下熱因作黑疸其腹滿如水狀大便必¶
<pb:KR3e0068_WYG_045-8b>¶
　黑時溏此女勞之病非水也¶
　　硝石　　　&KR0552;石(各燒等分/)¶
　右二味為散以大麥粥汁和服二錢曰三重衣覆取¶
　汗隨大小便去小便黄大便黑是其候也¶
半夏湯治酒疸身黄無熱言了了腹滿欲嘔心煩足熱¶
　或癥瘕心中懊憹其脈沈弦或緊細¶
　　半夏　　　茯苓　　　白术(各三兩/)前胡¶
　　枳殻(炒/)　　甘草　　　大㦸(炒各二兩/)¶
<pb:KR3e0068_WYG_045-9a>¶
　　黄芩　　　茵陳　　　當歸(各/)　(兩/)¶
　右㕮咀每服四錢水煎入薑三片空心服¶
茵陳蒿湯治身熱鼻乾汗出陽上奔小便赤而不利濕¶
　熱發黄¶
　　茵陳蒿(六兩/)梔子(十四箇/)大黄(二兩/)¶
　右三味每服一兩半水煎服¶
難知茵陳大黄湯治傷寒大熱發黄面目悉黄小便赤¶
　　茵陳蒿　　梔子　　　柴胡　　　柏皮¶
<pb:KR3e0068_WYG_045-9b>¶
　　黄芩　　　升麻　　　大黄(炒各一兩/)¶
　　龍膽草(半兩/)¶
　右為粗末每服五錢水煎服¶
抵當湯治太陽傷寒頭痛身熱法當汗觧反利小便熱¶
　瘀在内則身黄脈沈少腹硬小便自利其人如狂者¶
　下焦有血也宜此湯主之¶
　　水蛭　　　蝱虫(各十箇/)大黄(一兩/)¶
　　桃仁(十二箇/)¶
<pb:KR3e0068_WYG_045-10a>¶
　右剉作一服水煎食前服¶
　按已上並陽明經藥也抵當湯厥隂藥輕者桃仁承¶
　氣湯主之¶
　　和解之劑¶
小柴胡加梔子湯¶
　按此手太隂足少陽藥也¶
　　治熱和中之劑¶
梔子柏皮湯治身熱不去大便利而煩熱身黄者¶
<pb:KR3e0068_WYG_045-10b>¶
　　梔子　　　柏皮　　　黄連(各等分/)¶
　右㕮咀每服一兩水煎服¶
寳鑑茯苓滲濕湯治黄疸寒熱嘔吐而渇欲飲冷身體¶
　面目黄小便不利不得安卧不思食¶
　　白茯苓(五分/)澤瀉(三分/)　茵陳(六分/)　猪苓(二錢/)¶
　　生黄芩　　黄連　　　梔子　　　防己¶
　　白术　　　蒼术　　　陳皮　　　青皮¶
　　枳實(各二分/)¶
<pb:KR3e0068_WYG_045-11a>¶
　右㕮咀作一服水煎空心服酒疸兼作丸子服之¶
　按此並太陽例藥¶
　　温中之劑¶
金匱小半夏湯治黄疸小便色不異欲利腹滿而喘¶
　　半夏(湯泡七次/)¶
　右㕮咀每服三五錢水煎入薑十片¶
韓氏茵陳橘皮湯治身黄脈沈細數熱而手足寒喘嘔¶
　煩躁不渇者¶
<pb:KR3e0068_WYG_045-11b>¶
　　茵陳　　　橘皮　　　生薑(各一兩/)白术(一分/)¶
　　半夏　　　茯苓(各半兩/)¶
　右為末水四升煮取二升放温分作四服¶
　按此並足陽明太隂藥也¶
小茵陳湯治發黄脈沈細遲四肢及遍身冷¶
　　附子(一箇八片/)　　　　甘草(炙一兩/)茵陳(二兩/)¶
　右為粗末用水二升煮一升温作三服¶
茵陳四逆湯治發黄脈沈細遲肢體逆冷腰已上自汗¶
<pb:KR3e0068_WYG_045-12a>¶
　　甘草(炙一兩/)乾薑(炮一兩半/)¶
　　附子(一箇作八片/)　　　茵陳(二兩/)¶
　右為粗末分作四貼水煎服¶
茵陳附子湯治服四逆湯身冷汗不止者¶
　　附子(二箇各作八片/)　　乾薑(炮二兩半/)¶
　　茵陳(一兩半/)¶
　右為粗末水煎分作三服¶
　按已上並少隂經藥也¶
<pb:KR3e0068_WYG_045-12b>¶
茵陳茱萸湯治服茵陳附子湯證未退及脈伏者¶
　　吴茱萸(一兩/)當歸(三分/)　附子(二箇作八片/)¶
　　木通(一兩/)　乾薑(炮/)　　茵陳(各一兩半/)¶
　右為粗末分作二服水煎¶
　按此足少隂厥隂藥也¶
　　吐下之劑¶
三因苦參散治濕熱内甚小便赤澁大便時秘食飲不¶
　妨服諸藥不除因為乆黄¶
<pb:KR3e0068_WYG_045-13a>¶
　　苦參　　　黄連　　　瓜蒂　　　黄柏¶
　　大黄(各一分/)葶藶(半兩/)¶
　右為末每服一大錢飲調下當吐利随時消息加減¶
　與之服¶
　按此出太陽陽明例藥也¶
　　調理之劑¶
當歸白术湯治酒疸發黄結飲癖在心胸間堅滿骨肉¶
　沈重逆害飲食小便赤黄此因内虚飲食生冷脾胃¶
<pb:KR3e0068_WYG_045-13b>¶
　痰結所致其脈弦濇¶
　　白术　　　茯苓(各三兩/)當歸　　　黄芩¶
　　茵陳(各一兩/)前胡　　　枳實(炒/)　　甘草(炙/)¶
　　杏仁(炒各二兩/)　　　　半夏(一兩半/)¶
　右㕮咀每服四五錢入薑煎¶
小建中湯¶
養榮湯治五疸腳弱心忪口淡耳鳴微寒發熱氣急小¶
　便白濁當作虚勞治之¶
<pb:KR3e0068_WYG_045-14a>¶
　　方並見虚損門¶
　　消食之劑¶
三因紅丸子治糓疸發黄¶
　　方見霍亂門用生薑甘草湯下¶
寳鑑棗&KR0552;丸治食勞目黄身黄者¶
　　皂&KR0552;(不以多少沙鍋内木炭燒通紅赤用米醋内/㸃之)¶
　右為末棗肉丸桐子大每服二三十丸食後用生薑¶
　湯下¶
<pb:KR3e0068_WYG_045-14b>¶
　　取黄水法¶
瓜蒂散¶
　　瓜蒂(二錢/)　母丁香(一錢/)黍米(四十九箇/)¶
　　赤小豆(半錢/)¶
　右為極細末每夜於鼻内㗜之取下黄水内服凉劑¶
三因如神散治酒毒不散發黄乆乆浸漬流入清氣道¶
　中宜此内鼻中取黄水¶
　　苦瓠子(去皮/)苦葫蘆子(去皮三七箇/)¶
<pb:KR3e0068_WYG_045-15a>¶
　　黄黍米(三百粒/)　　　　安息香(二皂子大/)¶
　右為末以一字搐入鼻中滴出黄水一升忌勿吹吹¶
　或過多即以黍穰燒灰麝香末各少許吹鼻内立止¶
　¶
　¶
　¶
　¶
　¶
<pb:KR3e0068_WYG_045-15b>¶
　¶
　¶
　¶
　¶
　¶
　¶
　¶
　玉機微義卷四十五¶
