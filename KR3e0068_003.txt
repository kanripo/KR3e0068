# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:03.406756
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷三
<pb:KR3e0068_WYG_003-1a>¶
欽定四庫全書¶
　玉機微義卷三　　　　明　徐用誠　原輯¶
　　　　　　　　　　　　　劉　純　續増¶
　傷風門¶
　　叙風之為病¶
内經曰風為百病之長又曰風勝則動又曰賊虚邪者¶
陽受之又曰傷於風者上先受之¶
　按風本陽邪故善動善變甚傷於陽者所以各從其¶
<pb:KR3e0068_WYG_003-1b>¶
　類也¶
脉經云脉浮而大者風¶
傷寒論云太陽病脉浮而緩者名曰中風又云太陽中¶
風陽浮而隂弱¶
　論傷風與傷寒六經轉變相同¶
陳無擇云經曰春傷於風乃四時之序也或表中風在¶
經絡中循經流注以日𫝊變與傷寒無異但寒泣血故¶
無汗惡寒風散氣故有汗惡風為不同仲景太陽經分¶
<pb:KR3e0068_WYG_003-2a>¶
傷寒傷風不同而後人纂集者不分門類但以傷寒暑¶
濕時氣疫沴凡太陽病皆謂之傷寒今别立傷風一門¶
且依先哲以太陽經為始分注六經學者當自知¶
　按此分傷風六經用藥可謂發諸家之未備在足太¶
　陽膀光經用桂枝湯足陽明胃經用杏子湯足少陽¶
　膽經用柴胡加桂湯足太隂脾經用桂枝芍藥湯足¶
　少隂腎經用桂附湯足厥隂肝經用八物湯其方以¶
　桂枝湯三味加以各經之藥皆是辛温解散之劑然¶
<pb:KR3e0068_WYG_003-2b>¶
　既云與傷寒𫝊變相似此六方亦可以盡其變也學¶
　者當求仲景之法以調治之可也今不載其方(詳見/)¶
　(本文/)¶
　謹按傷風一證仲景與傷寒同論其藥雖有麻黄桂¶
　枝之分至於𫝊變之後亦未嘗悉分之也諸家之論¶
　皆與感冐四氣并中風條内衮同出治惟陳無擇别¶
　立傷風一方在四&KR0075;之首且依傷寒以太陽為始分¶
　注六經可謂詳密但以風本外邪諸方例用解表發¶
<pb:KR3e0068_WYG_003-3a>¶
　表而治然受病之源亦有不同者且風為天地浩蕩¶
　之氣四時八風之變未嘗無也然人亦未嘗悉傷之¶
　也間有受傷者皆因不能法道清淨腠理不密表上¶
　陽虚之所致也内經曰清淨則内腠閉拒雖有大風¶
　苛毒弗之能害是也又有内挾痰熱其氣拂鬱風邪易¶
　於外束者若表虚受風専用發表之藥必致汗多亡¶
　陽之證若内挾痰熱而受風者亦宜内外交治不可¶
　専於解表也或曰此云表虚與成無已注傷寒中風¶
<pb:KR3e0068_WYG_003-3b>¶
　表虚同與予曰不同也彼以太陽中風而於有汗無¶
　汗分虚實實者加麻黄虚者加葛根俱解表也此云¶
　表虚者當固守衛氣而散風者也¶
　傷風治法¶
　　辛温解表之劑¶
仲景桂枝湯治太陽經傷風自汗¶
　　桂枝　　　芍藥(各三兩/)甘草(一兩/)¶
　右咀生薑三片棗一枚煎¶
<pb:KR3e0068_WYG_003-4a>¶
　按此發散足太陽經風邪之藥也¶
局方神术散治傷風頭痛鼻塞聲重¶
　　蒼术(五兩/)　藳本　　　白芷　　　細辛¶
　　羌活　　　川芎　　　甘草(炙各一兩/)¶
　右為末三錢水一盞薑三片葱三寸煎傷風鼻塞葱¶
　茶調下¶
　按此足太陽少隂手陽明經藥也¶
　　辛平解表之劑¶
<pb:KR3e0068_WYG_003-4b>¶
消風百解散治頭疼發熱欬嗽鼻塞聲重¶
　　荆芥　　　白芷　　　陳皮　　　麻黄¶
　　蒼术　　　甘草¶
　右咀薑三片葱白三根煎¶
　按此手太隂陽明經藥也¶
川芎茶調散治諸風上攻頭目昏疼鼻塞聲重¶
　　薄荷(八兩/)　荆芥　　　川芎(各四兩/)羌活¶
　　白芷　　　甘草(各二兩/)防風(一兩半/)細辛(一兩/)¶
<pb:KR3e0068_WYG_003-5a>¶
　右為末毎服二錢食後茶調下¶
　按此足太陽少隂手太隂陽明厥隂經藥也¶
消風散治諸風上攻頭目昏眩項背拘急鼻塞聲重及¶
　皮膚頑麻瘙痒癮疹婦人血風¶
　　荆穗　　　甘草(炙/)　　陳皮(去白/)　厚朴(各半/兩)¶
　　白殭蠶　　人參　　　茯苓　　　防風¶
　　芎藭　　　藿葉　　　蟬蛻(去土炒/)羌活(各二/兩)¶
　右為末毎服二錢荆芥茶清調下瘡癬温酒調下¶
<pb:KR3e0068_WYG_003-5b>¶
金沸草散治肺經受風頭目昏疼咳嗽聲重涕唾稠粘¶
　　荆芥穗(四兩/)前胡(三兩/)　旋覆花(三兩/)麻黄(三兩/)¶
　　甘草(炙/)　　赤芍　　　半夏(各一兩/)¶
　右咀薑三片棗一枚煎服活人書減麻黄赤芍加細¶
　辛赤伏苓¶
　按此手足太隂經藥出陽明旋覆代赭石例解利痰¶
　飲之藥也¶
　　辛凉解表之劑¶
<pb:KR3e0068_WYG_003-6a>¶
柴胡升麻湯治頭痛壯熱惡風體疼鼻塞咽乾痰盛欬¶
　嗽涕唾稠粘¶
　　柴胡　　　前胡　　　黄芩(各六兩半/)¶
　　荆芥(七兩半/)赤芍　　　石膏(各十兩/)升麻(五兩/)¶
　　桑白皮　　乾葛¶
　右咀薑三片䜴十粒水煎¶
　按此足少陽陽明經藥也¶
　　辛凉解表攻裏之劑¶
<pb:KR3e0068_WYG_003-6b>¶
錢氏大青膏發散風邪¶
　　天麻(一錢/)　麝(一字匕/)　白附子末(生用一錢半/)¶
　　朱砂(研一字/)青黛(研一錢/)天竺黄(一字七/)¶
　　蝎尾(去毒生半錢/)　　　烏稍蛇肉(半錢/)¶
　右同再研細生蜜和成膏毎服半皂子大至一皂子¶
　大月中兒粳米大大人彈子大同牛黄膏温薄荷水¶
　化下一處服之¶
宣明防風通聖散　　方見中風門¶
<pb:KR3e0068_WYG_003-7a>¶
　謹按傷風諸方俱是解表之劑蓋以風從外入之邪¶
　也其所挾有寒熱温凉之不同故此分辛温辛平辛¶
　凉之異然風雖外邪傳變入裏亦宜隨證施治錢仲¶
　陽論傷風當發散者用大青膏解不散有下證者用¶
　大黄丸可謂得仲景之奥矣諸方於此俱未曽論及¶
　也又前論表虚受風與内挾痰熱之方亦未詳備學¶
　者當自求之所謂大黄丸亦附於後¶
　　大黄　　　黄芩¶
<pb:KR3e0068_WYG_003-7b>¶
　二味各等分水丸¶
　¶
　¶
　¶
　¶
　¶
　¶
　玉機微義卷三¶
