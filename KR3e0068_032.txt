# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.042295
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷三十二
<pb:KR3e0068_WYG_032-1a>¶
欽定四庫全書¶
　玉機微義卷三十二　　明　徐用誠　原輯¶
　　　　　　　　　　　　　劉　純　續増¶
　腹痛門¶
　　内經敘腹痛所因¶
舉痛論云寒氣入經而稽遲泣而不行客於脉外則血¶
少客於脉中則氣不通故卒然而痛其痛或卒然而止¶
者或痛甚不可按或按之痛止或按之無益或喘動應¶
<pb:KR3e0068_WYG_032-1b>¶
手者或脇肋與少腹相引而痛者或腹痛引隂股者或¶
卒然痛死不知人少間復生者或痛而嘔者或腹痛而¶
後泄者或痛而閉不通者各不同形¶
　按本論具已上病形異候皆寒氣所因甚詳宜玩本¶
　文唯痛而閉不通為熱氣留於小腸腸中痛癉熱焦¶
　渴則堅乾不得出為熱痛此述病機寒熱皆能為痛¶
　也蓋寒痛者多熱痛者少¶
　　脉法¶
<pb:KR3e0068_WYG_032-2a>¶
脉經曰脉細小𦂳急病速進在中腹中刺痛　隂弦則¶
腹痛　弦急小腹痛　尺脉𦂳臍下痛　尺脉伏小腹痛¶
癥疝　尺脉實小腹痛當利之　心腹痛痛不得息脉¶
細小遲者生堅大疾者死　腹痛脉反浮大而長者死¶
傷寒論曰傷寒脉陽澁隂弦腹中急痛裏有虚寒¶
　　論傷寒腹痛¶
成無已云隂寒為邪者則腹滿而吐食不下自利益甚腹¶
自痛太隂證也發汗不解醫反下之因而腹滿時痛者¶
<pb:KR3e0068_WYG_032-2b>¶
屬太陽也桂枝加芍藥湯主之大實痛者桂枝加大黄¶
湯主之¶
東垣曰腹中諸痛皆因勞役過甚飲食失節中氣不足¶
寒邪乗虚而入客之故卒然而作大痛經言得炅則止¶
炅者熱也以熱治寒治之正也然腹痛有部分臟位有¶
高下治之者宜分之¶
　按已上脉證言諸虚痛矣然邪傳入裏熱結下焦實¶
　滿血結硬痛皆實痛也脉經云腹滿按之不痛為虚痛¶
<pb:KR3e0068_WYG_032-3a>¶
　者為實此述病機虚實之異又兼部分高下言也¶
　　論腹痛為隂毒所致¶
　　詳見寒門¶
　　論腹痛屬熱¶
原病式曰熱鬱于内而腹滿堅結痛者不可言為寒也¶
　按丹溪曰腹痛有積熱者或死血食積濕痰皆能作¶
　痛脉弦者食脉滑者痰清痰多作腹痛宜分治之¶
　詳已上蓋言寒熱之分故此論及已後病例皆不之¶
<pb:KR3e0068_WYG_032-3b>¶
　及¶
　　論腹痛屬血¶
成無已曰邪氣聚於下焦則津液不得通血氣不得行¶
或溺或血畱滯於下是生脹滿而鞕痛也若從心下¶
至少腹皆鞕滿而痛者是邪實也須大䧟胷湯下之若¶
但少腹鞕滿而痛小便利者則是畜血之證小便不利¶
者則是溺澁之證¶
　　論腹痛為疝所致¶
<pb:KR3e0068_WYG_032-4a>¶
　　見疝門¶
　　論腹痛為瀉痢¶
　　詳見滯下等門¶
　　論腹痛為積聚所致¶
　　見積聚門¶
　　論腹痛為腸癰所致¶
　　見瘡瘍門¶
　　論治腹痛大法¶
<pb:KR3e0068_WYG_032-4b>¶
此事難知曰傷寒中脘痛太隂也理中建中黄茋湯之類¶
臍腹痛少隂也四逆真武附子湯之類少腹痛厥隂也¶
重則正陽囬陽丹之類輕則用當歸四逆湯太隂連少¶
隂痛甚者當變下利不止　雜證而痛四物苦楝湯酒¶
煮當歸丸之類夏月腹痛肌熱惡熱脉洪疾手太隂足¶
陽明主之黄芩芍藥湯秋腹痛肌寒惡寒脉沉疾足太¶
隂足少隂主之桂枝芍藥湯四時腹痛芍藥甘草湯主¶
之¶
<pb:KR3e0068_WYG_032-5a>¶
　按此治法本傷寒與夫寒疝時行治例也然學者觀¶
　已上諸病機則脉治思過半矣¶
　腹痛治法¶
　　温散之劑¶
桂枝加芍藥湯治腹滿時痛脉弱¶
　按此太隂例藥也¶
理中丸治霍亂頭疼身寒腹痛¶
　　方並見寒門¶
<pb:KR3e0068_WYG_032-5b>¶
小建中湯治傷寒陽脉濇隂脉弦腹中急痛者¶
　　方見補虚門¶
　按已上太陽例藥也¶
真武湯治腹痛下利四肢沉重¶
　　方見寒門¶
四逆湯治傷寒下利腹痛四肢逆冷¶
　　甘草(二錢/)　附子(數大片/)乾薑(三錢/)¶
　右㕮咀水煎服¶
<pb:KR3e0068_WYG_032-6a>¶
霹靂散治腹痛脉欲絶¶
　　附子一枚炮取出用冷灰培之取半兩入真臘茶¶
　　　　一大錢同研細分二服每水煎臨熟入蜜半¶
　　　　匙候温冷服¶
桃花湯治腹痛下利膿血小便不利¶
　　赤石脂(一兩/)乾薑(一錢/)　粳米(一合/)¶
　右末水煎服¶
　按已上少隂例藥也¶
<pb:KR3e0068_WYG_032-6b>¶
當歸四逆湯治傷寒小腹急痛¶
　　方見寒門¶
　按此厥隂例藥也¶
　　踈下之劑¶
仲景桂枝加大黄湯治腹滿時痛煩躁¶
　　桂枝　　　生薑(各三錢/)芍藥(六錢/)　大黄(一錢/)¶
　　甘草(二錢/)　大棗(二枚/)¶
　右㕮咀水煎¶
<pb:KR3e0068_WYG_032-7a>¶
大陷胷湯治潮熱煩渴從心下至少腹硬滿而痛不可¶
　近¶
　　大黄(六錢/)　芒硝(一合/)　甘遂(一分/)¶
　右先煮大黄去滓内硝再煮後下甘遂末温服¶
　按已上太陽例藥也¶
大承氣湯治闗脉實腹滿大便秘按之痛或繞臍痛¶
　　大黄　　　厚朴　　　枳實　　　芒硝¶
　右㕮咀水煎¶
<pb:KR3e0068_WYG_032-7b>¶
　按此陽明例藥也¶
　　和解之劑¶
黄連湯治胷中有熱胃中有邪氣腹中痛欲嘔吐者用¶
　此升降隂陽¶
　　黄連　　　甘草(炙/)　　乾薑　　　桂枝(各三/錢)¶
　　人參(二錢/)　半夏(半合/)¶
　右㕮咀水煎入大棗二枚¶
芍藥甘草湯¶
<pb:KR3e0068_WYG_032-8a>¶
　　白芍藥　　甘草(炙/)¶
　右等分㕮咀水煎入生薑¶
　元戎云腹痛脉弦傷氣用本藥　脉洪傷金加黄芩¶
　脉緩傷水加桂枝　脉濇傷血加當歸　脉遲傷火¶
　加乾薑¶
　按已上並太陽例藥也¶
加減小柴胡湯治寒熱脉弦腹中痛¶
　　本方去黄芩加芍藥¶
<pb:KR3e0068_WYG_032-8b>¶
四逆散治寒邪變熱傳裏小便不利腹中痛或泄利¶
　　甘草(炙/)　　枳實(炒/)　　柴胡　　　芍藥¶
　右等分每半兩水煎¶
黄芩芍藥湯治腹痛脉洪¶
　　黄芩　　　白芍　　　甘草¶
　右㕮咀水煎加生薑¶
　按已上並少陽例藥也¶
　　雜方¶
<pb:KR3e0068_WYG_032-9a>¶
元戎四物苦楝湯治臍下虚冷腹痛¶
　　四物湯(四兩/)𤣥胡　　　苦楝(各一兩/炒)¶
　右㕮咀水煎服每服一兩¶
酒煮當歸丸治小腹下痛¶
　　當歸(一兩/)　茴香(半兩/)　附子　　　良薑(各七/錢)¶
　右四味酒煮乾再焙¶
　　炒黄鹽　　丁香(各半兩/)全蝎(二錢/)　柴胡(二錢/)¶
　　升麻　　　木香(各一錢/)苦楝(半錢/)　甘草(炙半/錢)¶
<pb:KR3e0068_WYG_032-9b>¶
　　𤣥胡(四錢/)¶
　右酒煑糊丸梧子大每二三十丸空心白湯下¶
増損當歸丸治三隂受邪心腹㽲痛¶
　　四物湯(半兩/)防風　　　獨活　　　全蝎(各五/錢)¶
　　續㫁　　　茴香(各一兩/)苦楝　　　𤣥胡(各七/錢)¶
　　木香　　　丁香(各二錢/半)¶
　右末酒糊丸梧子大每四五十丸白湯下¶
苦楝丸治奔豚小腹痛¶
<pb:KR3e0068_WYG_032-10a>¶
　　苦楝　　　茴香　　　附子¶
　右三味酒煮焙乾末之每兩入𤣥胡半兩全蝎炒丁香¶
　各十八箇為末酒糊丸桐子大每五十丸食前温酒¶
　下¶
熨法　　見寒門¶
廻陽丹治隂毒¶
　　牡蠣(燒/)　　不灰木(燒/)　良薑(炒/)　　川烏(炮/)¶
　　白芍(各一錢/)麝(少許/)¶
<pb:KR3e0068_WYG_032-10b>¶
　右細末每用一錢男病用女唾津調塗外腎女病用¶
　男唾調塗乳上¶
　謹按已前諸方皆傷寒例法也餘屬血屬積聚屬疝¶
　等因作痛方例見各門兹不備錄¶
　¶
　¶
　¶
　玉機微義卷三十二¶
