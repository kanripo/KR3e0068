# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:03.429691
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷四
<pb:KR3e0068_WYG_004-1a>¶
欽定四庫全書¶
　玉機微義卷四　　　　明　徐用誠　原輯¶
　　　　　　　　　　　　　劉　純　續増¶
　痰飲門¶
　　痰飲脉法¶
要畧云脉雙弦者寒也皆大下後善虚脉偏弦者飲也¶
　肺飲不弦但苦喘氣短　又云脉浮而細滑者傷飲¶
　脉弦數有寒飲冬夏難治　脉沉而弦者懸飲内痛¶
<pb:KR3e0068_WYG_004-1b>¶
　其人短氣四支歴節痛脉沉者有留飲¶
陳無擇云飲脉皆弦㣲沉滑　或云左右闗脉大者膈¶
上有痰也可吐之¶
病人百藥不效闗上脉伏而大者痰也眼皮及眼下如¶
灰烟黒者痰也¶
　　仲景四飲¶
要畧云四飲者懸飲留飲支飲痰飲是也其人素盛今¶
痩水走腸間瀝瀝有聲謂之痰飲飲後水流在脇下欬¶
<pb:KR3e0068_WYG_004-2a>¶
唾引痛謂之懸飲飲水流於四支當汗出而不汗身體¶
重痛謂之溢飲欬逆倚息短氣不得卧其形如腫謂之¶
支飲又有留飲者背寒如手大或短氣而渴四支歴節¶
疼脇下痛引缺盆欬嗽則轉甚又有伏飲者膈滿嘔吐¶
喘咳發則寒熱腰背痛目泪出其人振振惡寒身瞤惕¶
病溢飲者當發其汗懸飲者法當下之痰飲者當以温¶
藥和之¶
　按古方謂四飲生六證者即四飲加伏飲留飲也或¶
<pb:KR3e0068_WYG_004-2b>¶
　云五飲者即留飲伏飲合為一證也三因為痰飲用¶
　温藥從小便去之支飲則隨證汗下以補四飲之治¶
　法愚嘗觀仲景治飲諸方之意在表者汗之在裏者¶
　下之挾濕則分利之寒熱温涼隨其所屬以治之何¶
　必拘此四證¶
　　痰分三因¶
陳無擇云人之有痰飲者由榮衛不清氣血濁敗凝結¶
而成也内則七情汩亂臟氣不行鬱而生涎涎結為飲¶
<pb:KR3e0068_WYG_004-3a>¶
為内所因外則六淫侵冐𤣥府不通當汗不泄蓄而為¶
飲為外所因或飲食過傷色慾無度運動失宜津液不¶
行聚為痰飲屬不内外因其為病也為喘為欬為嘔為¶
泄為眩暈嘈煩忪悸愪㦜寒熱疼痛腫滿攣癖癃閉痞¶
鬲如風如癲未有不由痰飲所致¶
　按此分三因為病之状至為切當而其論中所引三¶
　因之藥有外因而用裏藥者有内因而用表藥者其¶
　意詳見方後論中¶
<pb:KR3e0068_WYG_004-3b>¶
　　論治痰理氣之論¶
嚴氏云人之氣道貴乎順順則津液流通决無痰飲之¶
患古方治飲用汗下温利之法愚見不若以順氣為先¶
分導次之氣順則津液流通痰飲運下自小便中出矣¶
　按嚴氏謂氣順則痰自下之說葢以人之七情鬱結¶
　氣滯生涎聚為痰飲治者能使氣道通利則痰自降¶
　下也然有病人元有痰積其氣因痰而結滯者豈但¶
　理氣而痰能自行耶必先逐去痰結則滯氣自行豈¶
<pb:KR3e0068_WYG_004-4a>¶
　可専主一說又云人身無倒上之痰天下無逆流之¶
　水此乃齊東之語夫水性潤下搏而躍之則可使過¶
　顙痰性順下被火泛上亦可至巔今庸醫莫察其義¶
　又毎口誦以語人良可悲夫¶
　　論痰為諸病¶
王隱君論云痰證古今未詳方書雖有五飲痰諸飲之¶
異而莫知其為病之源或頭風眩目運耳鳴或口眼蠕¶
動眉稜耳輪俱痒或痛或四支游風腫硬而似疼非疼¶
<pb:KR3e0068_WYG_004-4b>¶
或為齒頰痒痛牙齒浮而痛痒不一或噫氣吞酸心下¶
嘈雜或痛或噦或咽嗌不利咯之不出嚥之不下其痰¶
似墨有如破絮挑膠蜆肉之狀或心下如停冰鐡心氣¶
冷痛或夢寐竒怪之狀或足腕酸軟腰腎骨節卒痛或¶
四支筋骨疼痛難名並無常所乃至手麻臂疼狀若風¶
濕或脊上毎日一條如線之寒起者或渾身習習如卧¶
芒刺者或眼粘濕痒口縻舌爛喉痺等證或遶項結核¶
狀若瘰&KR0659;或胸腹間如有二氣交紐噎塞煩悶有如烟¶
<pb:KR3e0068_WYG_004-5a>¶
火上衝頭面烘熱或為失志顛狂或中風癱瘓或勞瘵¶
荏苒之疾或風毒脚氣或心下怔忡如畏人捕或喘𠻳¶
嘔吐或嘔冷涎緑水黒汁甚為肺癰腸毒便膿攣跛葢¶
内外為病百般皆痰所致其狀不同難以盡述葢津液¶
既凝為痰不復周潤三焦故口燥咽乾大便秘面如枯¶
骨毛髪焦槁婦人則因此月水不通若能逐去敗痰自¶
然服餌有效余嘗用一藥即衮痰丸以愈諸疾不可勝¶
數矣今特相𫝊於世云¶
<pb:KR3e0068_WYG_004-5b>¶
脉經云病人一臂不遂時復移在一臂其脉沉細非風¶
也必有飲在上焦¶
活人書云中脘有痰亦令人憎寒發熱惡風自汗胸膈¶
痞滿有類傷寒但頭不痛項不强為異¶
　按所叙病證患者十居八九足見痰之為病誠多也¶
　何則人血氣流行無一息間斷纔有壅滯津液凝閉¶
　鬱而成熱痰遂生焉人於六滛七情飲食起居之際¶
　豈能一一中節而無所壅滯乎故余特叙脉經活人¶
<pb:KR3e0068_WYG_004-6a>¶
　二條以證隱君之說有所本也但所製衮痰丸一方¶
　難以通治諸疾¶
　　論飲専主於濕¶
原病式曰積飲留飲積蓄而不散也水得於燥則消散¶
得濕則不消以為積飲土濕主痞故也¶
　　論痰證有五¶
子和云凡人病痰者有五一曰風痰二曰熱痰三曰濕¶
痰四曰酒痰五曰食痰葢風痰者形寒飲冷熱痰者火¶
<pb:KR3e0068_WYG_004-6b>¶
盛制金濕痰者停飲不散酒痰食痰者飲食過傷所致¶
　按痰乃積飲所化故原病式列於太隂濕土之條又¶
　子和有五痰之說葢其實一出於濕而所挾所因有¶
　五者之異故王隱君之方書論痰有五曰風痰寒痰¶
　熱痰氣痰味痰夫味痰者因飲食酒醪厚味而然也¶
　氣痰者因事逆意而然也熱痰者因飲食辛辣炙煿¶
　重䄄厚服而然也寒痰者因冐寒凉而然也風痰者¶
　因感風而發或風熱拂鬱而然也此皆素抱痰氣因¶
<pb:KR3e0068_WYG_004-7a>¶
　風寒氣熱味而作非别有此五種之痰也愚謂治法¶
　當以痰為本以所挾之氣為標也¶
　　論痰清濁¶
王隱君云論痰清白者為寒黄而濁者為熱殊不知始¶
則清白久則黄濁清白稀薄漬於上黄濁稠粘凝於下¶
嗽而易出者清而白也欬而不能出則黄濁結滯者也¶
若咯唾日久濕熱所鬱上下凝結皆無清白者也甚至¶
帶血血敗則黒痰為闗格異病人所不識又清白者氣¶
<pb:KR3e0068_WYG_004-7b>¶
味淡日久者漸成惡味酸辣腥臊焦苦不一¶
　按此以痰之新乆分清濁可謂得病機之情矣¶
　　飲當去水温補轉劇論¶
子和云留飲一證也古人有四飲五飲之分皆觀病之¶
形狀而定名也予論飲之所得其來有五有憤鬱而得¶
之者有因乏而得之者有思慮而得之者有痛飲而得¶
之者有熱而傷冷得之者飲證雖多其因無出於此夫¶
水隂物也但積水則生濕停酒則發燥久則成痰在左¶
<pb:KR3e0068_WYG_004-8a>¶
脇者同肥氣在右脇者同息賁入肺則多嗽入大腸則¶
為瀉入腎則為湧水在太陽則為支飲皆由氣逆而得¶
之故在上則面浮在下則胕腫在中者支滿痞鬲痰逆¶
在陽不去者久則化氣在隂不去者久則成形今之用¶
方者例以飲為寒積皆用温熱之劑以補之燥之水濕¶
未除反増心火况留飲無補法氣方補則轉増豈知内¶
經所謂留者攻之也且白术參苓服之尚加閉塞况燔¶
針艾火其痞可知前人處五飲丸用礬石巴豆烏附雖¶
<pb:KR3e0068_WYG_004-8b>¶
是下攻終同燥熱今劉河間以十棗湯加大黄牽牛製¶
三花神祐丸新得之疾服之氣流飲去而愈昔有病數¶
年不愈予診之左手皆微小右手皆滑而大微小為寒¶
滑大為燥以𤓰蒂散湧其寒痰數升汗出如沃次以導¶
水丸禹功散去腸中燥垢亦數升其人半愈然後以痰¶
劑流濕降火開其胃口不踰月而差¶
　按此論飲乃水濕所為發為諸證不宜温補可謂詳¶
　明但専以三花神佑丸為說則失之太峻也(詳見總/)¶
<pb:KR3e0068_WYG_004-9a>¶
　(論中/)¶
　　論局方用熱藥治諸氣痰飲嘔吐膈噎之誤¶
丹溪曰夫氣之初病也其端甚微或因飲食不謹或外¶
觸風兩寒暑或内感七情或食味過厚偏助陽氣藴為¶
膈熱或資禀充實表密無汗津液不行清濁相干氣為¶
之病或痞或痛或不思食或噫腐氣或吞酸或嘈雜或¶
膨滿不求病原便認為寒遽以辛香燥熱之劑投之數¶
貼時暫得快以為神方厚味仍前不節七情又復相仍¶
<pb:KR3e0068_WYG_004-9b>¶
舊病被刼暫開濁液易於攢聚或半月或一月前證復¶
作如此延曼自氣成積自積成痰此為痰為飲為吞酸¶
之由也良工未遇謬藥又行痰挾瘀血遂成窠囊此為¶
痞為痛為嘔以為噎鬲反胃之次第也飲食湯液滯泥¶
不行滲道蹇濇大便或秘或溏下失𫝊化中焦愈停醫¶
者不察猶執為冷翻思前藥隨手得失至此賔主皆恨¶
藥欠燥熱顒俟久服可以温脾壯胃消積行氣以兾一¶
旦豁然之效不思胃為水糓之海多血多氣脾為消化¶
<pb:KR3e0068_WYG_004-10a>¶
之器氣清和則徤而運行不息今久得香熱之味偏助¶
氣血沸騰其始也胃液凝聚其久也脾氣耗散𫝊化漸¶
遲醫者又曰虚而積寒非尋常草木可療徑以烏附助¶
佐丹劑専意服之積而久也血液俱耗胃脘乾槁遂成¶
鬲噎亦曰反胃仲景論飲有六分别五臟諸證可表者¶
汗之可下者利之滯者導之鬱者揚之熱者清之寒者¶
温之偏熱偏寒者反佐而行之挾濕者淡以滲之挾虚¶
者補而養之治法至矣第恨醫者不善處治病者不守¶
<pb:KR3e0068_WYG_004-10b>¶
禁忌遂使藥助病邪展轉深痼去生漸逺深可哀憫¶
　按此論嘔吐痞滿噫腐吞酸噎鬲反胃致病之由皆¶
　以氣之初病誤服燥熱結為痰飲所致故列於痰飲¶
　門中而於彼諸證内不詳載宜於此通考焉¶
　謹按痰之為病仲景論四飲六證無擇叙内外三因¶
　俱為切當葢四飲則叙因痰而顯諸證者三因則論¶
　其因有所傷而生痰者也唯王隱君論人之諸疾者¶
　悉出於痰此發前人所未論可謂深識痰之情狀而¶
<pb:KR3e0068_WYG_004-11a>¶
　得其奥者矣製衮痰丸一方總治斯疾固為簡便較¶
　之仲景三因有表裏内外而分汗下温利之法則疎¶
　濶矣况又有虚實寒熱之不同者哉夫痰病之原有¶
　因熱而生痰者亦有因痰而生熱者有因風寒暑濕¶
　而得者有因驚而得者有因氣而得者有因酒飲而¶
　得者有因食積而得者有脾虚不能運化而生者若¶
　熱痰則多煩熱風痰多成癱瘓竒證冷痰多成骨痺¶
　濕痰多倦怠軟弱驚痰多成心痛癲疾飲痰多成脇¶
<pb:KR3e0068_WYG_004-11b>¶
　痛臂痛食積痰多成癖塊痞滿其為病狀種種難名¶
　王隱君論中頗為詳盡學者但察其病形脉證則知¶
　所挾之邪隨其表裏上下虚實以治也若夫子和謂¶
　飲無補法必當去水故用吐汗下之三法治人常愈¶
　又論熱藥治痰之誤固為精切亦有挾寒挾虚之證¶
　不可不論夫久痰凝結膠固不通狀若寒凝不用温¶
　藥引導必有拒格之患况有風寒外束痰氣内鬱者¶
　不用温散亦何以開鬱行滯也又有血氣虧乏之人¶
<pb:KR3e0068_WYG_004-12a>¶
　痰客中焦閉塞清道以致四支百骸發為諸病理宜¶
　導去痰滯必當補接兼行又難拘於子和之三法也¶
　大凡病久淹延卒不便死者多因食積痰飲所致何¶
　以然葢胃氣亦賴痰積所養飲食雖少胃氣卒不便¶
　虚故也亦有治痰用峻利過多則脾氣愈虚津液不¶
　運痰反又生而愈盛法當補脾胃清中氣則痰自然¶
　運下此乃治本之法世謂醫中之王道者正此類也¶
　　論痰證有似邪祟(詳見補虚門/)¶
<pb:KR3e0068_WYG_004-12b>¶
　痰飲治法¶
　　解表之劑¶
仲景大青龍湯¶
小青龍湯並治溢飲者當發其汗二方並見傷寒門¶
　按二方太陽經發散風寒之藥辛温之劑也小青龍¶
　用乾薑細辛半夏以治水氣葢傷寒表未解心下有¶
　水飲水寒相搏乃為喘欬諸證故用此發汗散水金¶
　匱要畧借為治飲之方也¶
<pb:KR3e0068_WYG_004-13a>¶
三因參蘇飲治痰積停積胸膈中脘閉嘔逆痰涎眩暈¶
　嘈煩或頭痛發熱狀如傷寒(方見局方/)¶
　按此出少陽柴胡例藥治感冐異氣挾痰飲之病本¶
　方云前胡葛根但能解肌枳殻橘紅輩自能寛中快¶
　膈毋以性凉為疑愚觀藥性非凉亦是辛平之劑¶
局方金沸草散治風化痰除頭項強寒熱欬嗽¶
　　旋覆花　　荆芥　　　麻黄(去節/)　前胡(各一/兩)¶
　　甘草(炙/)　　赤芍　　　半夏(製各三錢/)¶
<pb:KR3e0068_WYG_004-13b>¶
　右咀薑棗煎　活人金沸草散去麻黄赤芍加茯苓¶
　細辛¶
　按此出陽明旋覆花代赭石例解利治痰之藥也局¶
　方氣味辛平活人則辛温¶
　　攻下之劑¶
金匱十棗湯治懸飲内痛¶
　　芫花(熬/)　　甘遂　　　大㦸(各等分/)¶
　右搗篩以水一升半煑大棗十枚至八合去柤内藥¶
<pb:KR3e0068_WYG_004-14a>¶
　末強人一錢匕羸人半錢平旦服之不下更加半錢¶
　快下後以糜粥自養¶
　按此出少隂水氣例藥芫花之辛以散飲二物之苦¶
　以泄水甘遂直達水氣所結之處乃泄水之聖藥性¶
　有毒不可輕用下同¶
三因控涎丹凡人忽患胸背手足頸項腰胯隱痛不忍¶
　筋骨牽引釣痛時時走易不定乃是痰涎在心鬲上¶
　下變為此疾或手足冷痺氣脉不通誤認癱瘓非也¶
<pb:KR3e0068_WYG_004-14b>¶
　　甘遂(去心/)　紫大㦸(去皮/)真白芥子(各等分/)¶
　右為末糊丸桐子大晒乾食後臨臥淡薑湯或熟水¶
　下五七丸至十丸痰猛加丸數¶
　一方妙應丸亦只上三味¶
　　驚痰加硃砂　　　　　痛者加全蝎¶
　　酒痰加雄黄全蝎　　　臂痺加木鱉子(去油殻/)¶
　　驚氣成塊者加穿山甲鱉甲𤣥胡索蓬术¶
　　熱痰加盆硝　　　　　寒痰加丁香胡椒桂¶
<pb:KR3e0068_WYG_004-15a>¶
宣明三花神祐丸¶
　　十棗湯加牽牛大黄輕粉(詳見下劑/)¶
　按以上二方仍十棗湯加減法也並出少隂水氣例¶
　前方去芫花加白芥子本草主上氣發汗胸膈痰冷¶
　葢胸有痰非此不達此方加牽牛大黄大瀉血氣之¶
　濕熱而輕粉又去涎積也虚家不可輕用¶
金匱厚朴大黄湯治支飲脇滿者¶
　　厚朴(一尺/)　大黄(六兩/)　枳實(四枚/)¶
<pb:KR3e0068_WYG_004-15b>¶
　右水五升煮二升温服¶
　按此即小承氣湯陽明可下例藥也¶
王隱君衮痰丸¶
　括曰甑裏翻身甲掛金于今頭戴草堂深相逢二八¶
　求斤正硝煆青礞倍若沉十七兩中零半兩水丸桐¶
　子意常斟千般怪證如神效水瀉雙身却不任¶
　按此以大黄黄芩為君大瀉陽明濕熱之藥礞石以¶
　墜痰沉香則引諸氣上而至天下而及泉為使也有¶
<pb:KR3e0068_WYG_004-16a>¶
　實熱者可用¶
脾胃論蠲飲枳實丸逐飲消痰導滯清膈¶
　　枳實　　　半夏　　　陳皮(去皮各二兩/)¶
　　黒牽牛(半斤取末二兩/)¶
　右末水煮麪糊丸桐子大毎五十丸薑湯下¶
瑞竹堂方神仙墜痰丸¶
　　皂角不蛀者(去皮弦酥炙黄色去子净一兩六錢/)¶
　　黒牽牛(一斤取頭末四兩/)生白礬(一兩二錢/)¶
<pb:KR3e0068_WYG_004-16b>¶
　右為細末清水丸桐子大毎五十丸空心温酒下¶
寳鑑大利膈丸風痰實滿喘嗽風氣上攻¶
　　黑牽牛(四兩生用/)　　　半夏　　　皂角¶
　　青皮(各二兩/)槐角(一兩炒/)木香(半兩/)　加㯽榔¶
　　大黄(各五錢/)¶
　右為細末薑汁糊丸桐子大食後薑湯下五十丸¶
滌痰丸治三焦氣塞下痰飲酒食¶
　　黒牽牛(二兩炒取末/)　　木香　　　㯽榔¶
<pb:KR3e0068_WYG_004-17a>¶
　　青皮　　　陳皮　　　三稜　　　大黄(煨/)¶
　　枳殻　　　半夏(各一兩/)¶
　右末糊丸桐子大毎服五十丸食後薑湯下¶
　按以上四方所用牽牛皂角木香㯽榔者並出厥隂¶
　例藥也牽牛以大黄引之則入血以諸氣藥引之則¶
　入氣本瀉氣中濕熱之藥大能脫人元氣用者戒之¶
透羅丹治痰實欬嗽胸膈不利¶
　　皂角(酥炙去皮弦一兩/)　黒牽牛(微炒一兩/)¶
<pb:KR3e0068_WYG_004-17b>¶
　　杏仁(麪炒黄去皮尖一錢/)巴豆(去油另研一錢/)¶
　　半夏(一兩/)　大黄(一兩紙裹水浸慢火焙乾/)¶
　右為細末生薑自然汁為丸桐子大食後薑湯下三¶
　十丸¶
　按此仲景備急丸加減法也破堅積結聚寒熱兼用¶
　之藥也¶
三因破飲丸治五飲停蓄結為癥癖支滿胸脇搶心疼¶
　痛¶
<pb:KR3e0068_WYG_004-18a>¶
　　畢撥　　　丁香　　　胡椒　　　砂仁¶
　　青皮　　　烏梅肉　　巴豆(去皮/)　木香¶
　　蝎稍(各等分/)¶
　右以青皮同巴豆漿水浸一宿次日漉出同炒橘皮¶
　焦去巴豆將所浸水淹烏梅肉炊一熟飯細研為膏¶
　如菉豆大毎服五十丸臨臥薑湯下津咽亦得¶
　按此破堅積寒癖大熱之藥也¶
局方妙香丸治一切久逺沉積¶
<pb:KR3e0068_WYG_004-18b>¶
　　巴豆　　　膩粉　　　硇砂　　　硃砂¶
　　牛黄　　　水銀　　　腦　　　　麝¶
　右分兩修製見本方¶
　按此用巴豆&KR1288;砂削堅破癖加以腦麝等辛香飛竄¶
　通達五臟入骨透肌之藥也¶
錢氏白餅子¶
　　巴豆(二卜四箇去皮膜水一斗煮水盡為度/)¶
　　半夏(湯浸七次焙為末/)　輕粉　　　滑石¶
<pb:KR3e0068_WYG_004-19a>¶
　　天南星(各一錢/)¶
　右研勻巴豆後入衆藥以糯米飯為丸小豆大捻作¶
　餅子煎葱白湯下¶
　按此錢氏用治小兒風痰驚涎癲癎驚搐下痰之藥¶
　也以上所用巴豆等方葢以痰飲癖積結聚堅固非¶
　此不能除故易老號斬關奪門之將然大宜詳審不¶
　可輕用¶
　古方巴豆加減寒熱温凉五色佐使之藥甚多用之¶
<pb:KR3e0068_WYG_004-19b>¶
　各隨其宜(並見元戎/)¶
　　吐劑¶
仲景𤓰蒂散¶
子和三聖散(並見吐劑/)¶
稀涎散¶
　　猪牙皂角　碌礬　　　晉礬　　　藜蘆¶
元戎勝金丸¶
　　薄荷　　　𤓰蒂　　　藜蘆　　　硃砂¶
<pb:KR3e0068_WYG_004-20a>¶
　　猪牙皂角¶
　按以上用𤓰蒂藥並出三陽可吐藥例古今吐法以¶
　病在頭或在胸中但在上焦者皆可用也在經絡者¶
　亦可用吐法中就有發散之義焉諸亡血虚家不可¶
　用此¶
　　分利之劑¶
仲景五苓散治痩人臍下悸吐涎沫而癲眩者水也(方/)¶
　(見濕門/)¶
<pb:KR3e0068_WYG_004-20b>¶
　　治濕和中之劑¶
金匱苓桂术甘湯治心下有痰飲胸脇支滿目眩¶
　　茯苓(四兩/)　桂枝　　　白术(各二兩/)甘草(二兩/)¶
　右水六升煮取三升三服小便即利¶
　按此太陽經藥也¶
茯苓湯治胸中有痰飲自吐出水後心胸間虚氣滿不¶
　能食消痰氣令能食¶
　　茯苓　　　人參　　　白术(各三兩/)枳實(二兩/)¶
<pb:KR3e0068_WYG_004-21a>¶
　　橘皮(二兩半/)生薑(四兩/)¶
　右水六升煮取一升八合分温三服¶
　按此足太隂陽明經藥也¶
枳术湯治心中堅大如盤水飲所作(方見水氣門/)¶
　按此足太隂陽明經藥也¶
澤瀉湯治心下有支飲其人苦眩冐¶
　　澤瀉(五兩/)　白术(二兩/)¶
　右以水二升煑取一升分温再服¶
<pb:KR3e0068_WYG_004-21b>¶
　按此足太隂陽明太陽少隂經藥也¶
小半夏湯治心下水支飲嘔吐不渇¶
　　半夏(一升/)　生薑(半斤/)¶
　右以水七升煮取一升半分温再服¶
　按此足太隂陽明經藥也¶
小半夏加茯苓湯治卒嘔吐心下痞隔間有水眩悸者¶
　三因名半夏湯¶
　　半夏(一升/)　生薑(半斤/)　茯苓(三兩/)¶
<pb:KR3e0068_WYG_004-22a>¶
　右同煎服如前¶
　按此足太隂陽明太陽手太隂經藥也¶
　按以上諸方並出太隂痰飲例藥也白术除濕益燥¶
　和中益氣半夏治寒痰和胃勝濕茯苓澤瀉逐水利¶
　小便上下分消其濕也¶
局方橘皮半夏方(方見本方/)¶
局方二陳湯治痰飲為患嘔吐惡心頭眩心悸等證(方/)¶
　(見本方/)¶
<pb:KR3e0068_WYG_004-22b>¶
桔梗半夏湯治胸痞痰涎不利氣逆嘔噦¶
　　桔梗　　　半夏　　　陳皮¶
　右等分細末生薑水煎薑糊丸亦可加枳實減半名¶
　桔梗湯¶
嚴氏導痰湯治一切痰飲頭目眩暈或痰飲留積不散¶
　(方見本方/)¶
　右剉薑煎¶
　按以上所用橘半等乃足太隂陽明經藥也出太隂¶
<pb:KR3e0068_WYG_004-23a>¶
　嘔噦例¶
許學士神术丸治痰飲¶
　　茅山蒼术(一斤米泔浸一宿去皮切片焙乾為末/)¶
　　生油麻(半兩水二盞研細取漿/)¶
　　大棗(十五箇煮取肉研旋入麻漿拌和藥/)¶
　右末為丸桐子大日晒乾毎服五七十丸温酒空心¶
　下¶
　按此足陽明太隂經藥治濕發散之藥也¶
<pb:KR3e0068_WYG_004-23b>¶
仁齋加味二陳湯治痰攻眼腫痛并酒家手臂痛重成¶
　麻痺¶
　　二陳湯中加蒼术片子薑黄製枳殻各少許¶
芎夏湯逐水利飲¶
　　二陳湯加川芎白术青皮枳殻¶
　右剉薑五片煎葢川芎半夏能逐水也¶
　按此二方乃二陳湯加蒼术川芎等藥是亦治濕帶¶
　表之藥也¶
<pb:KR3e0068_WYG_004-24a>¶
　　治風痰之劑¶
局方青州白丸子(方見小兒門/)¶
　按此足太隂經藥出厥隂例治風痰行經通痺之熱¶
　藥也¶
局方玉壺丸¶
　　南星　　　半夏　　　天麻　　　白麪¶
辰砂化痰丸¶
　　南星　　　半夏　　　辰砂　　　白礬¶
<pb:KR3e0068_WYG_004-24b>¶
　右主治修製並見本方¶
易老水煮金花丸治風痰脉弦欬嗽¶
　　南星　　　半夏(各一兩生用/)　　　天麻(五錢/)¶
　　白麪(三兩/)　雄黄(一錢/)　寒水石(一兩燒存性/)¶
　右為細末滴水為丸小豆大毎服五七十丸至百丸¶
　煎漿水沸下藥煮浮為度漉出淡漿水浸另用生薑¶
　湯下或通聖加半夏局方川芎丸防風丸皆可用也¶
　按以上三方並出太隂嘔噦例治痰挾風之凉藥也¶
<pb:KR3e0068_WYG_004-25a>¶
良方天南星丸治婦人風疾¶
　　半夏麯(一兩/)天南星(一兩/炮)晉礬(半兩枯/)¶
　　白附子(炮/)　皂角仁(炒黄各一兩/)¶
　按此足太隂厥隂經藥也¶
　　熱痰之劑¶
仲景小䧟胸湯¶
　　半夏　　　黄連　　　括蔞實¶
　右先以水二&KR0678;煎括蔞實至一&KR0678;半下諸藥煎八分¶
<pb:KR3e0068_WYG_004-25b>¶
　温服未利再服¶
嚴氏半夏丸治肺熱痰嗽¶
　　𤓰蔞仁(另研/)半夏(湯洗焙各一兩/)¶
　右件和勻薑汁打糊丸¶
　按此小䧟胸加减法也¶
機要小黄丸治熱痰¶
　　人參　　　黄芩　　　南星　　　半夏¶
　　生薑¶
<pb:KR3e0068_WYG_004-26a>¶
　右薑汁糊為丸　一方南星半夏黄芩只三味¶
宣明茯苓半夏湯治風熱痰涎¶
　　二陳湯中加黄芩¶
　按此手足太隂經藥也¶
人參半夏丸化痰治涎止欬定嗽諸痰不可盡述¶
　　人參　　　茯苓　　　南星(各半兩/)半夏¶
　　乾生薑　　生白礬　　寒水石(各一兩/)¶
　　薄荷葉(半兩/)蛤粉(二兩/)　藿香葉(一分/)¶
<pb:KR3e0068_WYG_004-26b>¶
　　一法加黄連(半兩/)　　　黄栢(二兩/)¶
　右為末麪糊丸如小豆薑湯下二三十丸食後¶
　　治寒痰之劑¶
深師消飲丸治停飲胸滿嘔逆腹中水聲不思飲食¶
　　白术(二兩/)　枳實(炒/)　　乾薑(各七錢/)茯苓(半兩/)¶
　右細末蜜丸桐子大温水下三十丸¶
寳鑑温胃化痰丸治膈内有寒脾胃傷飲胸膈不快痰¶
　涎不已¶
<pb:KR3e0068_WYG_004-27a>¶
　　陳皮　　　乾薑　　　白术(各一兩/)半夏(三兩/)¶
　右為末薑汁糊丸桐子大薑湯下二十丸¶
局方温中化痰丸治停痰留飲¶
　　青皮　　　良薑　　　乾薑　　　陳皮¶
　右主治修合見本方¶
局方丁香五套丸治脾胃虚弱不能宣行水穀故為痰¶
　飲結聚胸膈嘔吐不食(方見本方/)¶
　按以上諸方乃温胃燥濕治寒痰温裏之藥也若久¶
<pb:KR3e0068_WYG_004-27b>¶
　痰凝滯内藴濕熱悮服燥熱多成吞酸膈噎等病用¶
　者審之¶
發明半夏温肺湯治中脘痰水冷氣心下汪洋嘈雜多¶
　唾清水脇脹不食此胃虚冷所致其脉沉弦細遲¶
　　旋覆花　　細辛　　　桂心　　　人參¶
　　甘草　　　陳皮　　　桔梗　　　芍藥¶
　　半夏(各半兩/)赤茯苓(三分/)¶
　右咀四錢薑七片煎¶
<pb:KR3e0068_WYG_004-28a>¶
丁香半夏丸治心下停飲冷痰¶
　　㯽榔(三分/)　丁香　　　半夏(各一兩/)細辛¶
　　乾薑　　　人參(各半兩/)¶
　右細末薑汁糊為丸毎服三十丸薑湯下¶
機要薑桂丸治寒痰¶
　　南星　　　半夏　　　官桂(各一兩/)¶
　右細末糊丸桐子大毎服五七十丸薑湯下¶
　按以上三方治寒燥痰温中散表寒之藥也¶
<pb:KR3e0068_WYG_004-28b>¶
　　理氣之劑¶
局方四七湯治七情氣鬰結聚痰涎狀如破絮或如梅¶
　核在咽喉之間咯不出咽不下并治中脘痞滿痰涎¶
　壅盛上氣喘急¶
　　紫蘇葉(二兩/)厚朴(三兩/)　茯苓(四兩/)　半夏(五兩/)¶
　右剉生薑棗煎服¶
百一選方三仙丸治中脘氣滯痰涎不利¶
　　南星　　　半夏(各五兩用薑汁作麴/)香附(五兩/)¶
<pb:KR3e0068_WYG_004-29a>¶
　右末糊丸桐子大毎服四十丸薑湯下¶
　機要去香附加橘皮名玉粉丸治氣痰¶
指迷茯苓丸治中脘留伏痰飲臂痛難舉¶
　　半夏(二兩/)　茯苓(一兩/)　枳殻(炒半兩/)¶
　　風化硝(二錢半/)¶
　右末薑汁糊丸薑湯下三十丸¶
　按以上三方用南星半夏所以勝痰而兼用諸氣藥¶
　即嚴氏順氣則痰自下之意然紫蘇枳殻肺氣藥也¶
<pb:KR3e0068_WYG_004-29b>¶
　厚朴脾胃氣藥也香附肝氣藥也隨臟氣而用不可¶
　不分¶
　　降氣墜痰温補之劑¶
局方蘇子降氣湯治虚陽上攻氣不升降上盛下虚痰¶
　涎壅盛¶
俞山人降氣湯治同前¶
黒錫丹治痰氣壅盛上盛下虚心火炎熾腎水枯竭¶
靈砂丹治上盛下虚痰涎壅盛此藥最能鎭墜升降隂¶
<pb:KR3e0068_WYG_004-30a>¶
　陽(四方並見本方/)¶
　按以上諸方並係類聚温熱之藥而出證皆云治上¶
　盛下虚氣不升降夫所謂盛者即心火之炎虚者即¶
　腎水之弱火炎水弱則有升無降故津液湧而為痰¶
　涎於上今以金石丹藥濕熱香燥之藥而欲補下焦¶
　之虚如抱薪救火爾若以為下焦陽虚而議治者亦¶
　非也夫陽火之虚則隂水必盛痰涎津液自然隨氣¶
　而降又何必用此藥也¶
<pb:KR3e0068_WYG_004-30b>¶
金匱腎氣丸治短氣有微飲當從小便去之(方見補虚門/)¶
　按仲景以腎虚有飲故用此補腎逐水以其中有澤¶
　瀉茯苓故也而嚴氏以此方治腎虚寒而不能攝養¶
　腎水使邪水溢上多吐痰唾夫腎既虚寒則陽火必¶
　盛未審所録攝養腎水者何物耶夫腎水乃天一所¶
　生人之根蒂痰涎乃津液敗濁而成豈可直指腎水¶
　不攝而邪水溢上耶若云腎水虚弱隂虧難降使津¶
　液敗濁而為痰水故用此藥於義則明白矣¶
<pb:KR3e0068_WYG_004-31a>¶
　謹按痰病多生於濕故古方多用南星半夏之類然¶
　亦有所挾之邪故藥有風寒暑濕之異又人身體叚¶
　有上下表裏故在表者汗之在裏者下之在上者湧¶
　之在下者分利之治飲之法可謂詳矣或曰陳無擇¶
　以大小青龍五苓承氣為外因參苓八味參蘇為内¶
　因十棗葶藶大小半夏控涎破飲為不内外因今吾¶
　子所編諸方意不侔此何也予曰大小青龍外因之¶
　表藥五苓承氣外因之裏藥也參苓八味内因之裏¶
<pb:KR3e0068_WYG_004-31b>¶
　藥參蘇飲内因之表藥也十棗葶藶控涎破飲不内¶
　外因之下藥也大小半夏不内外因和中藥也彼以¶
　三因立論故叙藥止以所因為主而不分其表裏内¶
　外之異今予以表裏内外分類諸方則難拘其所因¶
　也¶
　¶
　¶
　玉機微義卷四¶
