# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.356008
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷五十
<pb:KR3e0068_WYG_050-1a>¶
欽定四庫全書¶
　玉機微義卷五十　　明　徐用誠　原輯¶
　　　　　　　　　　　　劉　純　續增¶
　小兒門¶
　　論色脉法¶
脉經曰小兒四五嵗脉呼吸八至細數者吉　小兒脉¶
呼吸八至者平九至者傷十至者困　診小兒脉法多¶
雀鬭要以三部脉為主若緊為風癎沈者乳不消弦急¶
<pb:KR3e0068_WYG_050-1b>¶
者客忤氣　小兒是其日數應變蒸之時身熱而脉亂¶
汗不出不欲食食輙吐哯者脉亂無苦也小兒脉沈而¶
數者骨間有熱欲以腹按冷清也　小兒大便赤青瓣¶
飱泄脉小手足寒難已脉小手足温易已　小兒病困¶
汗出如珠著身不流者死　小兒病其頭毛皆上逆者¶
必死耳間青脉起者瘈痛　小兒病而顋限其口唇乾¶
目皮反口中氣出冷手足四垂其卧如縛掌中冷皆¶
死不治¶
<pb:KR3e0068_WYG_050-2a>¶
脉訣啟蒙曰凡診小兒脉當大指按三部一息六七至¶
為平和八九至為發熱五至為内寒弦脉為風癎沈緩¶
為傷食促急為虛驚弦急為氣不和沈細為冷浮為風¶
大小不調為鬼祟浮大數為風熱伏結為物聚單細為¶
疳癆風腸痛多喘嘔而脉洪為有蟲浮而遲潮熱者胃¶
寒也¶
　按此本錢氏脉法也頗詳¶
虎口脉歌曰紫風紅傷寒青驚白色疳黒時因中惡黄¶
<pb:KR3e0068_WYG_050-2b>¶
即困脾端¶
　按全嬰等書云小兒三嵗已前虎口第二指上寅夘¶
　闗有脉紋見者可驗病狀男左女右視之脉紋從寅¶
　闗起不至卯闗者病易治若連於卯闗者有病難治¶
　如寅連卯卯侵過辰闗者十難救一若脉紋小或短¶
　者病易治也宜叅視之¶
錢氏曰面上證左腮為肝右腮為肺額上為心鼻為脾¶
頦為腎赤者熱也隨證治之　目内證赤者心熱導赤¶
<pb:KR3e0068_WYG_050-3a>¶
散主之淡紅者心虚熱生犀散主之青者肝熱瀉青丸¶
主之淺淡者補之黄者脾熱瀉黄散主之無精光者腎¶
虚地黄丸主之潔古曰青是腹痛桂芍藥潔古曰肝病¶
面白　肺病面赤　脾病面青　腎病面黄　心病面¶
黒若肝病驚搐而又加面白痰涎喘急之類此皆難治¶
餘皆倣此推之叔和云春得秋脉定知死亦此意也¶
　按錢氏云者本病也潔古則兼勝已制化言之故後¶
　五臟形證不容不辯也¶
<pb:KR3e0068_WYG_050-3b>¶
　　論五臟形證虛實所主¶
錢氏曰肝主風實則目直大呌呵欠項急頓悶　虚則¶
咬牙多欠氣熱則外生氣溫則内生　肝熱手尋衣領¶
及亂捻物瀉青丸主之壯熱飲水喘悶瀉白散主之¶
肝有風目連劄不搐得心熱則搐治肝瀉青丸治心導¶
赤散　風甚身反張直不搐心不受熱也當補腎治肝¶
　肝有熱目直視不搐得心熱則搐治與有風同　凡¶
病或新或久皆引肝風風動而止於頭目目屬肝風入¶
<pb:KR3e0068_WYG_050-4a>¶
於目上下左右如風吹不輕不重兒不能任故目運¶
劄也若熱入目牽其筋脈兩眥俱緊不能轉視故¶
目直也若得心熱則搐以其子母俱有實熱風火¶
相搏故也¶
潔古曰肝主謀勇熱則尋衣捻物目連劄直視不能轉¶
視或極則身反强直折皆風熱也目者肝之竅屬木木¶
性急故如是¶
錢氏曰心主驚實則呌哭發熱飲水而搐　虚則困卧¶
<pb:KR3e0068_WYG_050-4b>¶
悸動不安　心病多呌哭手足動揺驚悸　心氣熱則¶
心胷亦熱欲言不能而有就凉之意故合面卧　心熱¶
視其睡口中氣温或合面睡及上竄揺頭咬牙皆心熱¶
也導赤散主之　心實則氣上下澁合卧則氣不得通¶
故喜仰卧則氣得上下通也瀉心湯主之¶
錢氏曰脾主困病則困睡洩㵼不思食　實則困睡身¶
熱飲水虚則吐瀉生風¶
肺主喘實則悶亂喘促有飲水者有不飲水者　虚則¶
<pb:KR3e0068_WYG_050-5a>¶
哽氣長出氣　肺熱手搯眉目鼻面　肺盛復有風冷¶
胸滿短氣氣急喘嗽上氣當先散肺後散風冷肺只傷¶
寒則不胸滿　肺虚熱唇深紅色治之散虚熱　肺臟¶
怯唇白色當補若悶亂氣麄喘促哽氣者難治肺虚損¶
故也　脾肺病久則虚而唇白脾者肺之母也母子皆¶
虚不能相營故名曰怯肺主唇白白而澤者吉如枯骨者¶
死¶
潔古曰肺主氣燥熱則壯熱飲水喘悶鼻乾燥手捫眉¶
<pb:KR3e0068_WYG_050-5b>¶
面瀉白散　胸滿短氣氣急喘𠻳上氣皆是肺氣有餘¶
復感風邪之所傷謂之微邪先瀉而復發散之¶
錢氏曰腎主虛無實也惟瘡疹腎實則黒䧟　腎虚兒¶
本虚怯由胎氣不成則神不足目中白睛多其顱即解¶
(自開也/)面色㿠白此皆難養縱長不過八八之數若恣¶
色慾多不及四旬而亡或有因病而致腎虚者非也又¶
腎氣不足則下竄蓋骨重惟欲墜下而縮身也腎水隂¶
也腎虚則畏明宜補之¶
<pb:KR3e0068_WYG_050-6a>¶
潔古曰下竄者腎氣不足兩足熱不喜衣覆足然此者¶
臍以下皆腎之所主縁心氣下行於腎部也此乃腎不¶
足而心有餘宜地黄丸¶
　　論五臟相勝虚實之邪¶
錢氏曰五臟相勝輕重肝臟病見秋木旺肝強勝肺也¶
宜補肺瀉肝輕者肝病退重者唇白而死¶
肺病見春金旺肺勝肝當瀉肺輕者肺病退重者目淡¶
青必發驚更有赤者當搐為肝怯當目淡青色也¶
<pb:KR3e0068_WYG_050-6b>¶
心病見冬火旺心強勝腎當補腎治心輕者病退重者¶
下竄不語腎怯虚也¶
腎病見夏水勝火腎勝心也當治腎輕者病退重者悸¶
動當搐也¶
脾病見四旁皆倣此治之順者易治逆者難治脾怯當¶
面目赤黄五臟相反隨證治之¶
又曰如肺病又見肝證咬牙多呵欠者易治肝虚不能¶
勝肺故也若目直大呌哭項急煩悶者難治葢肺病久¶
<pb:KR3e0068_WYG_050-7a>¶
則虚冷肝強實而反勝肺也視病之新久虚實虚則補¶
母實則瀉子¶
潔古曰肝勝肺則肝病身熱發搐又見肺虚喘而氣短¶
病見於申酉戌時是肝真強也内經曰受所制而不能¶
制謂之真強法當補脾肺而後瀉肝𨗳赤散瀉黄散¶
肺勝肝則肺病喘嗽氣盛見於寅卯辰時木之位又以¶
見肝怯少力正為鬼賊所尅法當補肝瀉肺若肺病嗽¶
久虚羸無實不得瀉肺只宜用地黄丸補之不可服瀉¶
<pb:KR3e0068_WYG_050-7b>¶
白散何謂也經云虚則補實則瀉之¶
　按此謂五臟相勝病機不離五行生尅制化之理者¶
　盖小兒初在襁褓未有七情六慾只是形體脆弱血¶
　氣未定腑臟精神未完所以有臟氣虚實勝乘之病¶
　但世俗不審此理往往遇是率指為外感内傷而用¶
　藥致枉死者多矣悲夫矧錢論脫畧幸而潔古補之¶
　今特叅附誠所謂無窮之惠也¶
潔古曰五臟子母虚實鬼賊微正若不逹㫖意不易得¶
<pb:KR3e0068_WYG_050-8a>¶
而入焉¶
在前者為實邪¶
　子能令母實拒鬼賊不敢傷於母其子又引母所尅¶
　者妻相助故曰實邪也¶
在後者為虚邪¶
　母引子之鬼賊至由此母能使子虚也内經曰子能¶
　令母實母能令子虚此之謂也¶
妻來乗夫為㣲邪¶
<pb:KR3e0068_WYG_050-8b>¶
夫來乗妻為賊邪¶
　法當瀉鬼補本臟¶
本臟自病為正邪¶
　法當虚則補之實則瀉之内經曰滋苗者必固其根伐¶
　下者必枯其上逆其根則伐其本伐其本則敗其真矣¶
　按此以五行生尅之道論也義見難經五十難及後¶
　五臟治要論宜參考之¶
心主熱自病或大熱㵼心湯主之¶
<pb:KR3e0068_WYG_050-9a>¶
　實則煩熱黄連瀉心湯主之¶
　虚則驚悸生犀散主之¶
肺乗心微邪¶
　喘而壮熱瀉白散¶
肝乘心虚邪¶
　風熱煎大羌湯下大青丸¶
脾乗心實邪¶
　洩瀉身熱瀉黄散¶
<pb:KR3e0068_WYG_050-9b>¶
腎乗心賊邪¶
　恐怖惡寒安神丸¶
　按乗者猶乗車之乗也大抵五臟之病相乗伏匿隠¶
　顯莫測已上但言本病乗勝之道故以五臟治要附¶
　于左宜叅攷焉凡心臟得病必先調其肝腎兩臟腎¶
　者心之鬼肝氣通則心氣和肝氣滯則心氣乏此心¶
　病先求於肝清其源也五臟受病必傳其所勝水能¶
　勝火則腎之受邪必傳於心故先治其腎逐其邪也¶
<pb:KR3e0068_WYG_050-10a>¶
　故其退腎也益肝氣兩方或診其脉肝腎兩臟俱和¶
　而心自生疾然後察其心家虚實治之¶
肺主燥自病則喘嗽燥則潤之¶
　實則喘而氣盛瀉白散¶
　虚則喘而少氣先益黄散而後阿膠散¶
心乗肺賊邪¶
　熱而喘𠻳先地黄丸中導赤散後阿膠散¶
肝乗肺微邪¶
<pb:KR3e0068_WYG_050-10b>¶
　惡風眩冒昏憒𠻳羗活散¶
腎乘肺實邪¶
　增寒𠻳清利百部丸¶
脾乗肺虚邪¶
　體重吐痰泄瀉𠻳人參白术散¶
　凡肺之得疾必先觀心之虚實若心火炎盛鑠金即¶
　當先抑心氣後喫肺藥若心氣和即更看脾脉若脾¶
　氣虚冷即不能相生而肺家生氣不足則風邪易感¶
<pb:KR3e0068_WYG_050-11a>¶
　故患肺寒者皆脾虚得之若脾氣盛實則亦痞隔中¶
　焦而大腸與肺表裏不能相通夫中焦熱隔則肺大¶
　腸不通其毒熱之氣必上蒸於肺而生疾故患肺熱¶
　者多脾實得之心氣盛瀉之脾氣虚者益之脾氣實¶
　者通之然後隨其肺之寒熱以治之故有抑心氣益¶
　脾氣通脾氣三藥若診其脉氣心脾兩臟俱和而肺¶
　自生疾則但察肺家虛實而治之¶
肝主風自病則風搐拘急肝苦急急食甘以緩之佐以¶
<pb:KR3e0068_WYG_050-11b>¶
酸苦以辛散之¶
　實則風搐力大㵼青丸¶
　虚則風搐力少地黄丸¶
心乗肝實邪¶
　壯熱而搐利驚丸凉驚丸主之¶
肺乘肝賊邪¶
　氣盛則前晨呵欠微搐法當㵼肺先補本臟補肝地¶
　黄丸主之㵼肺㵼白散主之¶
<pb:KR3e0068_WYG_050-12a>¶
脾乗肝微邪¶
　多睡體重搐先當定搐瀉青丸主之搐止再見後證¶
　則别立法治之¶
腎乗肝虚邪¶
　增寒呵欠搐羌活膏¶
　凡肝得病必先察其肺腎兩臟根其病之所起然後¶
　復其肝家本臟之虚實方可治療然腎者肝之母金¶
　者木之賊今肝之得病若非腎水之不能相生必是¶
<pb:KR3e0068_WYG_050-12b>¶
　肺金之鬼來相攻擊不得不詳審而求之故其來在¶
　肺先治其肺攻其鬼也其來在腎先補其腎滋其根¶
　也然後審其肝家本臟之虚實而寒溫之¶
脾主濕自病則泄㵼多睡體重昏倦脾苦濕急食苦以¶
燥之¶
　實則泄㵼赤黄睡不露睛㵼黄散¶
　虚則泄㵼白色睡露睛白术散¶
肝乘脾賊邪¶
<pb:KR3e0068_WYG_050-13a>¶
　風瀉而嘔茯苓半夏湯主之¶
心乗脾虚邪¶
　壯熱體重而㵼羌活黄芩蒼术甘草湯主之¶
肺乗脾實邪¶
　能食不大便而嘔𠻳煎檳榔大黄湯下葶藶丸¶
腎乘脾㣲邪¶
　惡寒泄理中丸之類¶
　凡脾之得病必先察其肝心兩臟之虚實根其源之¶
<pb:KR3e0068_WYG_050-13b>¶
　所起然後救療葢肝是脾之鬼心是脾之母肝氣盛¶
　則鬼勝心氣虧則脾家生氣不足盛者抑之則退虧¶
　者益之則不乏故有抑肝氣益心氣兩藥診其脉肝¶
　心兩臟俱和則是脾自生疾察其虚實而治¶
腎主寒自病則足脛寒而逆人之五臟惟腎無實小兒¶
　瘡疹變黒㗖則是腎實水尅退心火是以水能制火¶
　也¶
心乗腎微邪¶
<pb:KR3e0068_WYG_050-14a>¶
　内熱不惡寒桂枝丸¶
肺乗腎虚邪¶
　喘𠻳皮澁寒百部丸¶
肝乗腎實邪¶
　拘急氣搐身寒理中丸¶
脾乘腎賊邪¶
　體重泄㵼身寒理中丸¶
　本臟虚弱是自己正令不行乃鬼賊之所尅害當補¶
<pb:KR3e0068_WYG_050-14b>¶
　本臟之正氣假令肺病喘嗽時於初春見之法當補腎見¶
　於夏救肺見於秋瀉肺見於冬補心瀉本臟乃名寒嗽大抵¶
　五臟各至本位即氣盛不可更補到所尅位不可更瀉¶
　五行之間惟腎之一臟母盛而子反受邪而物之性¶
　有不可一槩論者肺腎是也何則肺屬金射於皮毛¶
　所主者氣腎屬水主於骨髓所藏者精氣之輕浮能¶
　上而不能下精之沈重能下而不能上此物性之然¶
　今肺之盛葢熱之作也氣得熱而上蒸則肺不能下¶
<pb:KR3e0068_WYG_050-15a>¶
　生於腎而腎受邪矣急食凉藥解之使臟氣溫和自¶
　能下生於腎此腎之病必先求之於肺若肺臟安和¶
　而腎忽然受病者不過脾之濕相刑於腎而生疾所¶
　以有解肺熱去脾邪兩藥若脾肺兩臟俱和而腎自¶
　生疾亦察其本臟而治之¶
　　論外感風寒¶
錢氏曰傷風貪睡口中氣熱呵欠頓悶當發散與大青¶
膏解不散有下證當下大黄丸大飲水不止善食者可¶
<pb:KR3e0068_WYG_050-15b>¶
㣲下餘不可下也　傷風手足冷脾臟怯也當先和脾¶
後發散和解傷風自利脾虚怯也　傷風腹脹脾虚也¶
補脾必不喘後發散仍補脾去脹蹋氣丸　傷風兼臟¶
兼心則驚悸兼肺則悶亂喘息哽氣長出氣𠻳兼腎則¶
畏明各隨補母臟虚見故也　肝外感風呵欠頓悶口¶
中氣熱當發散若能食飲水不止當㣲下之餘不可下¶
　謹按傷風亦有六經不止詳見傷風門¶
潔古曰小兒外傷於風秋冬用溫熱藥春夏用凉寒藥¶
<pb:KR3e0068_WYG_050-16a>¶
若大熱飲水能食不大便用大黄丸作散子服之如身¶
表無大熱而小便不利是為有濕熱結膀胱仍用勝濕¶
藥白术茯苓之類利小便則其熱自退如清便自調慎¶
不可妄下恐外熱逐於内而變結胸危證多矣¶
又曰傷寒依四時隂陽升降順剛柔而施治氣升則順¶
發之氣收則下之有汗發熱惡風脉浮緩者風傷衛桂¶
枝湯無汗發熱惡寒不當風而自增寒脉浮緊者寒傷¶
榮麻黄湯有汗發熱惡風脉浮緊無汗惡寒脉浮緩謂¶
<pb:KR3e0068_WYG_050-16b>¶
之榮衛俱傷青龍湯桂枝麻黄各半湯無汗發熱不惡¶
風寒脉沈洪者可下之更詳認其厥與不厥量寒熱淺¶
深而治之有汗四肢厥脉沈㣲者名隂厥四逆湯無汗¶
四肢厥脉沈滑者名陽厥大承氣湯加膩粉如四肢不¶
厥身熱内外皆陽不動凉藥三五服下之¶
　　論諸熱證病本不同¶
全嬰方論曰夫潮熱者發歇有時或血氣盛實臟腑生¶
熱或傷寒時疫觸受邪氣隂陽相勝也　驚熱顛呌恍¶
<pb:KR3e0068_WYG_050-17a>¶
惚夜熱夕發旦止　餘熱者寒邪未盡或傳經之遺熱¶
也　食熱者肚背先熱　疳熱者骨蒸盜汗　壯熱一¶
向不止錢氏云不已甚則發驚癎也　煩熱心躁不安¶
喘麄甚則發癎也　積熱頰赤口瘡下盛則腰腿癰腫¶
表裏實則身熱便澁虚則汗下後仍熱也　風熱汗出¶
身熱呵欠面赤　虚熱困倦少力其有久𠻳久瀉久痢¶
久血久瘧以致諸疾之後成者皆虚熱也　客熱來去¶
不定為陽邪干於心也心受邪則熱形於額故先起頭¶
<pb:KR3e0068_WYG_050-17b>¶
面身熱多驚由真氣虚而邪氣勝也　癖熱涎𠻳飲水¶
由乳食不消伏結於中致成癖塊也或痰𠻳而驚或嘔¶
逆不定日中嗞煎夜則啼呌乍熱乍凉如潮熱也　寒¶
熱者如瘧狀隂陽相勝也先寒而後熱陽不足先熱而¶
後寒隂不足寒多而熱少隂勝陽也熱多而寒少陽勝¶
隂也寒熱相半隂陽交攻也　血熱者每日已午間發¶
熱遇夜則凉　疹熱耳鼻尖冷¶
錢氏曰胎熱者生下有血氣時呌哭身熱如淡茶色目¶
<pb:KR3e0068_WYG_050-18a>¶
赤大便赤黄糞稠急食乳浴法主之¶
　按已上辯諸證可謂詳悉但血熱證東垣謂夜則發¶
　熱晝則明了此血熱也葢晝陽夜隂也食熱者手心¶
　熱噯氣吐乳嘔吐者多宜隨證推格兼玩本文¶
　　論變蒸身熱¶
全嬰方論曰夫變蒸者以長氣血也變者上氣蒸者體¶
熱變蒸有輕重輕者體熱虚驚耳冷微汗唇中白泡狀¶
如珠子重者寒熱脉亂腹疼啼呌不能乳食輙吐哯其¶
<pb:KR3e0068_WYG_050-18b>¶
輕者三日重者五日古法以黒散子紫丸子主之其有¶
不熱不驚或無證候暗變者多矣葢受胎氣壯實故也¶
　按本論註云嘗攷錢氏與寳鑑論變蒸互說差殊錢¶
　氏云一變腎二變膀胱三變心四變小腸五變肝六¶
　變膽七變肺八變大腸九變脾十變胃故稱水數一¶
　先變也寳鑑云初變肝二變肺三變心四變脾五變¶
　腎二者所論皆五行顛倒相生者却逄相尅相尅者¶
　又逄相生大扺隂陽造化相生者順相尅者逆變蒸¶
<pb:KR3e0068_WYG_050-19a>¶
　者是長養血氣滋榮五臟相生之法此理昭然相生¶
　者有母子之道相尅者有夫婦之義相生所以相繼¶
　相尅所以相治原夫胎者得水火既濟隂陽造化五行¶
　相治而成形故始於腎氣之初生也小兒變蒸者當¶
　隂陽升降從五臟相繼而成人故始於肝之初變也¶
　雖二說互有所長大扺小兒所禀胎氣壯怯不同况¶
　所變之證不一古方用已上二藥非本病通變法也¶
　故不録¶
<pb:KR3e0068_WYG_050-19b>¶
　　論傷寒瘡疹同異¶
錢氏曰傷寒男體重面黄女面赤喘急憎寒口中氣熱呵¶
欠頓悶項急也瘡疹則腮赤躁多噴嚏悸動昏倦四肢¶
冷傷寒當發散之治疹行温平有大熱者解毒餘見前説¶
潔古曰凡傷風則皮澁拘急鼻塞㿀疹則睡中發驚悸¶
呵欠嚏噴是為易識矣¶
　　論急慢驚風¶
錢氏曰急驚因聞大聲或大驚而發搐發過則如故此¶
<pb:KR3e0068_WYG_050-20a>¶
無隂也當下利驚丸主之此證本因熱生於心身熱面¶
赤引飲口中氣熱大小便黄赤劇則搐也葢熱甚則風¶
生風屬肝此陽盛隂虚也故利驚丸主之以除其痰熱¶
不可與巴豆及温藥大下之恐搐虚熱不消也小兒熱¶
痰客于心胃因聞聲非常則動而驚搐矣若熱極雖不¶
聞聲及驚亦自發搐　慢驚因病後或吐㵼脾胃虚損¶
遍身冷口鼻氣出亦冷手足時瘈瘲昏睡露睛此無陽¶
也𤓰蔞湯主之　凡急慢驚隂陽異證切宜辯而治之¶
<pb:KR3e0068_WYG_050-20b>¶
急驚合凉瀉慢驚合温補如不分别則誤甚矣¶
閻孝忠曰急慢驚風古人無之惟曰隂陽癎陽動而速¶
故陽病曰急驚隂静而緩故隂病曰慢驚此隂陽虚實¶
寒熱之别治之不可誤也急驚猶有熱熱即生風又或¶
因驚而發則目為連劄涎潮搐搦身體口中氣皆熱及¶
其發定或睡起即了了如故此急驚證也當其搐熱漸¶
减食與鎮心退熱藥候定以藥即下其痰熱心神安寜¶
即愈慢驚得大病之餘吐㵼之後或悞取轉泄致脾胃¶
<pb:KR3e0068_WYG_050-21a>¶
虚損風邪乗之似搐而不甚搐似睡而不似睡四肢與¶
口中氣皆冷睡露睛或胃痛而啼哭如鴉聲此則危證¶
脾胃虚損故也¶
潔古曰急驚陽證也俱腑受病爾小兒客痰熱於心膈¶
是少陽相火旺經云熱則生風因聞大聲而作葢謂東¶
方震卦得火氣而發搐火本不動得風而動當用利驚¶
丸𨗳赤散瀉青丸地黄丸主之搐止服安神丸慢驚隂¶
證也俱臟受病爾葢小兒吐㵼病久脾胃虚損若不早¶
<pb:KR3e0068_WYG_050-21b>¶
治則成慢驚名曰瘈瘲似搐而不甚搐也因脾胃虚損¶
故大便不聚當去脾間風先以宣風散𨗳之後用史君¶
子丸益黄散則其利自止既已失治則脾肺俱虚致被¶
肝木所乗是為慢驚也當用溫補羗活膏¶
全嬰方云驚證因風則目青面紅發搐因驚其病在心¶
忽然呌聲發搐因食則其證噯吐氣即發搐皆陽癎也¶
肺胃經虚則生粘痰痰者肺胃所出也痰則凝滯在於¶
咽喉如牽鋸之聲時復瘈瘲或因吐㵼所致脾虚則肺¶
<pb:KR3e0068_WYG_050-22a>¶
亦虚涎痰流溢其證亦然皆隂癎也　身熱脉浮精神¶
恍惚或吐或㵼不思乳食發搐即是半隂半陽合病¶
身凉脉沈精神倦怠不吐不㵼又能乳食發搐者亦是¶
半隂半陽合病正如傷寒半是表半是裏也亦有急驚¶
凉㵼而不愈或與吐下藥太過變為慢驚慢驚溫補而¶
不愈變為急驚互相更變者多矣¶
　按已上諸家所論殆盡證治之要矣但錢云慢驚用¶
　栝蔞湯恐傳寫誤耳大抵驚主風木甲木屬陽腑病¶
<pb:KR3e0068_WYG_050-22b>¶
　故急易治乙木屬隂臟病故慢難治如大人驚恐即¶
　後洩盖甲木尅戊土也况小兒五臟之氣未實神氣¶
　未完而自病乎證非病後及吐瀉脾胃虛損得者中¶
　有夾火夾熱夾痰夾食病因不同至風邪内䧟入腑¶
　入臟亦與外中風相似故治此者當本錢氏虚實補¶
　瀉法則不致犯禁之悞藥有太過不及之失¶
　　論發搐有風有熱有痰有食補瀉不同¶
驚癎發搐錢氏曰男發搐目左視無聲右視有聲女發¶
<pb:KR3e0068_WYG_050-23a>¶
　搐目右視無聲左視有聲相勝故也　潔古曰男為¶
　木左視木位右視金位相撃則有聲男反右視女反¶
　左視亦皆有聲¶
早辰發搐錢氏曰因潮熱寅卯辰時身體壯熱上視手¶
　足動揺口内生熱涎項頸急此肝旺當補腎治肝也¶
　潔古曰潮熱於寅卯辰木之位是肝旺也當補水以¶
　制心火瀉肝木以止其搐¶
日午發搐錢氏曰因潮熱巳午未時發搐心神驚悸目¶
<pb:KR3e0068_WYG_050-23b>¶
　上視白睛赤色牙闗緊口内涎手足動揺此心旺也¶
　當補肝治心¶
　潔古曰巳午未火之位而發潮搐者心熱也𨗳赤散¶
　及凉驚丸¶
日晩發搐錢氏曰因潮熱申酉戌時不甚搐而喘目㣲¶
　邪視身體似熱睡露睛手足冷大便淡黄水是肺旺¶
　當補脾治心肝¶
　潔古曰肺之位而肝強法當補脾恐被木之賊所尅¶
<pb:KR3e0068_WYG_050-24a>¶
　害先瀉心肝以剉其勢瀉心𨗳赤散瀉肝瀉青丸而¶
　後補脾益黄散¶
夜間發搐錢氏曰亥子丑時不甚搐而卧不穏身體溫¶
　壯目睛緊斜視喉中有痰大便銀褐色乳食不消多¶
　睡不省補脾治心𨗳赤凉驚主之¶
　潔古曰皆因大病之後脾胃虚損多有此疾法當補¶
　脾凉心¶
傷寒後發搐錢氏曰傷風後得之口中氣出熱呵火頓¶
<pb:KR3e0068_WYG_050-24b>¶
　悶手足動揺當發散大青膏主之小兒本怯者多此¶
　病也¶
　潔古云因傷風而得已上證者同大人傷風寒之類¶
　當辯有汗無汗陰陽二證用大青膏仲景小續命之¶
　類開發則愈¶
傷食後發搐錢氏曰因食得之身體温多唾多睡或吐不思¶
　食而發搐當先定搐搐退白餅子下之後與安神丸¶
　潔古曰傷食發搐謂不因他病忽然而搐此因飲食¶
<pb:KR3e0068_WYG_050-25a>¶
　過度致損脾胃故見多睡或吐不思飲食脾胃既虚¶
　引肝風則發搐當先定其搐加羗活防風煎下瀉青¶
　丸後用白餅子下其食漸漸用調中丸異功散養其¶
　氣¶
百日内搐錢氏曰真者不過三兩次必死假者發頻不¶
　為重真者内生驚癎假者外傷風冷葢血氣未實不¶
　能勝任乃發搐也欲知假者口中氣出熱也治之可¶
　發散大青膏及用塗𩕄浴體法¶
<pb:KR3e0068_WYG_050-25b>¶
　錢氏曰惟㿀疹能作搐風火相爭故也治當瀉心肝¶
　補母¶
　雜病目赤兼青者欲發搐　咬牙甚者發搐¶
全嬰方曰凡身體壯熱耳輪鼻尖及手足稍俱冷忽發¶
　搐者此非驚是豆搐也　夫驚搐有隂陽兩證隂者¶
　拇指在内陽者拇指在外陽拳者順隂拳逆也¶
　凡目鮮目貶目白目青目斜目鬭目轉目瞪聲焦聲¶
　嗄聲顫聲輕咂口弄古捲舌露筋嘘氣哽氣噎氣撮¶
<pb:KR3e0068_WYG_050-26a>¶
　唇噎乳噎食忽然定睛吐涎吐沬抝頸仰身揺頭擦¶
　面藏頭畏明手攣手顫脚彎不伸忽撩忽亂恍惚精¶
　神失張失志眠睡不寧睡中喜笑困戞齒齦心煩躁¶
　熱啼哭咬人面臉弄色或紅或青伸舒用力㣲㣲作¶
　聲有已上證候驚搐先證也預防之驅風膏琥珀散¶
　更擇對證藥¶
閻孝忠曰似搐而不甚搐此名瘈瘲¶
　按此所論諸臟旺實或傷風因食所致發搐旺者當¶
<pb:KR3e0068_WYG_050-26b>¶
　瀉實補虚傷風者當發散食宜下之此則與因驚發¶
　搐所異也大抵驚病發搐多自外感自内因者如吐¶
　瀉後脾虚所致或熱極生風之類是也餘證發搐已¶
　上亦備所因不同但世俗罕能分於臨證用藥不無¶
　實實虚虚之失反為害耶¶
　　論咳嗽¶
錢氏曰𠻳者肺感㣲寒八九月間肺氣大旺病𠻳者其¶
病必實非久病也其證面赤痰盛身熱法當以葶藶丸¶
<pb:KR3e0068_WYG_050-27a>¶
下之若久者不可下也十一十二月𠻳者乃傷風咳也¶
風從背脊第三椎肺俞穴入也以麻黄湯汗之有熱證¶
面赤飲水涎熱咽喉不利者宜兼甘桔湯治之若五七¶
日之間其證身熱痰盛唾粘者以褊銀丸下之有肺盛¶
者咳而後喘面腫欲飲水有不飲水者其身即熱以瀉¶
白散瀉之若傷風咳𠻳五七日無熱證而但𠻳者亦葶¶
藶丸主之後用化痰藥有肺虚者咳而哽氣時時長出¶
氣喉中有聲此久病也以阿膠散補之痰盛者先實脾¶
<pb:KR3e0068_WYG_050-27b>¶
後以褊銀丸㣲下之涎退即補肺如上法有𠻳而吐水¶
或青緑水者以百祥丸下之有𠻳而吐痰涎乳食者以¶
白餅子下之有𠻳而咳膿血者乃肺熱食後服甘桔湯¶
久𠻳者肺亡津液阿膠散補之咳而痰實不甚喘而面¶
赤時飲水者可褊銀丸下之治𠻳大法盛即下之久即¶
補之更量虚實以意增損¶
　按此論小兒欬證既有外感内因之殊虚實之異治¶
　法外此宜與欬門諸方約之¶
<pb:KR3e0068_WYG_050-28a>¶
　　論吐瀉有傷乳食有風有熱有寒有虚¶
錢氏曰吐乳瀉黄傷熱乳也吐乳瀉青傷冷乳也有初¶
生三日内或至十日吐瀉壯熱不思食大便乳不消或¶
白色是停食當下之後和胃下用白餅子或食乳不消¶
身溫涼不思乳大便青白色此上實下虚也更有兼見¶
證　吐瀉因傷風得之身溫乍凉乍熱睡多氣麄大便¶
黄白色嘔吐乳食不消時咳𠻳更有五臟兼見證當煎¶
入臟君臣藥先大青膏後服益黄散如先曽下或無下¶
<pb:KR3e0068_WYG_050-28b>¶
證慎不可下也此乃脾肺受寒不能入食也　傷風吐¶
瀉身熱多睡能食乳飲水不止吐痰大便黄水此為胃¶
虚熱渇吐瀉也當生胃中津液以止其渇止後用發散¶
藥止渇多服白术散發散大青膏　傷風吐瀉身凉吐¶
沫瀉青白色悶亂不渇哽氣長出氣睡露睛此傷風任¶
冉輕怯因成吐瀉當補脾後發散此二證多病於春冬¶
也　吐瀉於五月二十五日以後身壯熱此熱也小兒¶
臟腑十分中九分熱也或因傷熱乳食吐乳不消瀉深¶
<pb:KR3e0068_WYG_050-29a>¶
黄色玉露散主之　六月十五日以後吐瀉身溫似熱¶
臟腑六分熱四分冷也吐嘔乳食不消瀉白黄色似渇¶
或食乳或不食乳食前少服益黄散食後多服玉露散¶
　七月七日以後吐瀉身溫凉三分熱七分冷也不能¶
食乳多似睡悶亂哽氣長出氣睡露睛唇白多噦欲大¶
便不渇食前多服益黄散食後少服玉露散　八月十¶
五日以後吐瀉身冷無陽也不能食乳乾噦瀉青褐水¶
當補脾益黄散主之不可下也虚羸脾胃不和不能食¶
<pb:KR3e0068_WYG_050-29b>¶
乳致肌痩亦因大病或吐瀉後脾胃尚弱不能傳化榖¶
氣也有冷者時時下利唇口青白有熱者溫狀身熱肌¶
肉㣲黄此冷熱虚羸也冷者木香丸主之夏月不可服¶
如有證則少服之熱者胡黄連丸主之冬月不可服如¶
有證則少服之¶
潔古曰夏月心火用事治吐瀉不可用溫暖藥秋用溫¶
藥秋深用煖藥更有五臟兼見證如有風瀉防風羌活¶
　有熱瀉黄芩大黄　有寒瀉附子　有濕瀉白术茯¶
<pb:KR3e0068_WYG_050-30a>¶
苓　有肺瀉芍藥桂　定喘荆芥人參如甚加檳榔木¶
香大便不通則加大黄更詳看病新舊新則止之乆則¶
腸風之患宜推陳致新法當宣風散導過以用入臟君臣¶
藥調之益黄散¶
凡大瀉引飲者其病不以新久皆宜服白术散痢病亦¶
同身熱吐瀉咳𠻳是風木入於脾母虚其子亦弱法當¶
煎檳榔豆䓻湯下大青膏後服益黄散　身熱吐瀉大¶
渇大便必少是熱入膀胱亡失津液此為大逆是隂陽¶
<pb:KR3e0068_WYG_050-30b>¶
相乗也五苓散主之　身凉吐瀉不渇則知為寒瀉當¶
補之煎附子桂枝湯下大青膏　隂陽相乘肝入于胃¶
故發熱而嘔當服白术散後煎檳榔木香湯下大青膏¶
閻孝忠曰凡小兒吐瀉當温補之予每用理中丸以温¶
其中以五苓散𨗳其逆連與數服兼用異功散等温藥¶
調理之徃徃便愈若已虚損當速生其胃氣宜與其四¶
味理中丸并研金液丹末煎生薑米飲調灌之惟多服¶
乃效候胃氣已生手足漸暖隂退陽囬然猶瘈瘲即减¶
<pb:KR3e0068_WYG_050-31a>¶
金液丹二分增青州白丸子一二分兼用異功散羗活¶
膏溫白丸鈎藤飲子之類調理至安依此治之仍頻與¶
粥雖至危者徃徃死中得生十救八九金液丹治小兒¶
吐瀉虚極最妙沈存中良方論金液丹云親見小兒吐¶
利劇氣已絶服之復活者數人真不妄也湏多服方驗¶
　按此證錢論傷乳食所致分冷熱傷風辨兼見證明¶
　寒熱因而治可謂究其緒矣閻主温中兼用金液丹¶
　之類葢是治寒證濕證及升提下䧟之法至潔古更¶
<pb:KR3e0068_WYG_050-31b>¶
　分時令備兼見證而用藥治法殆無餘藴但吐瀉止¶
　作一證然有吐而不瀉瀉而不吐則當别議若吐而¶
　不瀉傷冷者宜溫胃瀉而不吐傷冷而脉㣲者宜灸¶
　之亦不可不分葢病本之不一也¶
　　論疳證虚實¶
錢氏曰疳者皆脾胃病亡津液之所作也(云云/)疳在内¶
目腫腹脹利色無常或沬青白漸痩弱此冷證也　疳¶
在外鼻不赤爛自揉鼻頭上有瘡不著痂漸遶耳生瘡¶
<pb:KR3e0068_WYG_050-32a>¶
治鼻瘡爛蘭香散諸瘡白粉散治之五臟疳筋疳骨疳¶
(形證詳見本論/)¶
潔古曰疳者小兒病癖或久吐瀉醫者妄投轉過之藥¶
小兒易為虚實致之胃虚而亡失津液内發虚熱外消¶
肌肉一臟虚則諸臟皆弱其病目胞腫腹脹利色無常¶
漸加痩瘁久不痊可是腸胃有風積法當用宣風散𨗳¶
之後各依本臟補其母¶
大抵小兒疳病肌羸血氣不足同大人癆瘵之疾¶
<pb:KR3e0068_WYG_050-32b>¶
　按疳證惟錢氏論中最詳　宜玩本文¶
　論腹痛所因¶
錢氏曰積痛口中氣温面黄白目無精光或白睛多及¶
多睡畏食或大便酸臭者當磨積宜消積丸甚者當白¶
餅子下之後和胃　蟲痛面㿠白心腹痛口中沬及清¶
水出發痛有時安蟲散主之小兒本怯者多此病積痛¶
食痛虚痛大同小異惟蟲痛當口淡而沫自出¶
　按小兒腹痛亦有傷冷食乳物及濕熱欲作痢而痛¶
<pb:KR3e0068_WYG_050-33a>¶
　或發痧疹痛者皆宜詳悉¶
　　論小兒癖積¶
錢氏曰腹中有癖不食但飲乳是也當漸用白餅子下¶
之小兒病癖由乳食不消伏在腹中乍凉乍熱飲水或¶
喘𠻳與潮熱相類不早治必成疳以其有癖則令兒不¶
食致脾胃虚而發熱故引飲水過多即蕩滌脾胃亡失¶
津液脾胃不能傳化水榖其脉沈細益不食脾胃虚衰¶
四肢不舉諸邪遂生羸瘦而成疳矣¶
<pb:KR3e0068_WYG_050-33b>¶
　　論痘瘡輕重¶
錢氏曰凡瘡疹一發便出盡者必重也瘡夾疹者半輕¶
半重也出稀者輕裏外肥紅者輕外黒裏赤者㣲重也¶
外白裏黒者大重也瘡端裏黒㸃如針孔者勢劇也青¶
乾紫䧟睡昏汁出不止煩躁熱渇腹脹啼喘大小便不¶
通者困也凡瘡疹當乳母慎口味凡飢及風寒歸腎變¶
黒難治也有大熱當利小便有小熱宜解毒若黒紫乾¶
䧟者百祥丸下之不黒者慎勿下看時月輕重大抵瘡¶
<pb:KR3e0068_WYG_050-34a>¶
疹屬陽出則春夏為順秋冬逆冬月腎旺又盛寒病多¶
歸腎變黒又當辨春膿疱夏黒䧟秋㿀冬疹亦不順也¶
黒者無問何時十難救一其候寒戰噤牙或身黄腫紫¶
宜急以百祥丸下之復惡寒不已身冷出汗耳骫反熱¶
者死腎氣大旺也下後身熱飲水可治脾旺勝腎寒去¶
而温熱也　先發膿胞後發疹子者順後發㿀子者逆¶
　先發水疱後發疹子者逆　先發膿疱後發水泡多¶
者順少者逆　先水泡後㿀子多者逆少者順　先疹¶
<pb:KR3e0068_WYG_050-34b>¶
子後㿀子者順　凡瘡疹只出一般者善¶
潔古曰一發便宻如針頭形勢重者合輕其表而凉其¶
内連翹升麻湯若㿀已發宻重㣲喘飲水者有熱證則¶
去風藥㣲下之若出不快清便自調知其在表不在裏¶
當㣲發散用升麻葛根湯若青乾黒䧟身不大熱大小¶
便澁則是熱在内煎大黄湯下宣風散若身表大熱表¶
證未罷不可下若㿀疹已出見小熱小便不利當利之¶
已發後有餘毒未散復有身熱瘡腫之類當用茶粉下¶
<pb:KR3e0068_WYG_050-35a>¶
解毒丸瘡疹已出後有聲音者乃形病氣不病也瘡疹¶
未出先聲音不出者乃形不病而氣病也若瘡疹出而¶
聲音不出者是形氣俱病也當清其肺氣當用八風湯¶
并凉膈散去硝黄亦可¶
　　論痘瘡用熱藥之悞¶
丹溪曰讀前人之書當知其立言之意茍不知其意求¶
適於用不可得也痘瘡之論錢氏為詳歴舉源流明經¶
絡分表裏虚實開其治法證以論辨深得著書垂教之¶
<pb:KR3e0068_WYG_050-35b>¶
體使後人如求方圎於䂓矩較平直於凖繩引而伸之¶
觸類而長之可謂無窮之應用也今人不知致病之因¶
不求立方之意倉卒一試設有不應并其書而棄之近¶
因局方之學行素問之道不明類皆喜温而惡凉喜補¶
而惡解利忽得陳氏方論遂以為錢氏不及也雖然陳¶
氏亦可謂善求病情者大率歸重於太隂一經葢以手¶
太陰屬肺主皮毛足太陰屬脾主手足肺金惡寒而易於¶
外感脾土惡濕而無物不受觀其用丁香官桂所以治¶
<pb:KR3e0068_WYG_050-36a>¶
肺之寒用附木半夏所以治脾之濕也使脾與肺果有¶
寒與濕而兼有虚也中病則己何傷之有今徒見其出¶
遲者身熱者泄利者驚悸者氣急者渇思飲者例與木¶
香散異功散者間有偶中之効不思一偏之禍若錢氏¶
方固未嘗廢細辛丁香白术參茋軰率有監制輔佐之¶
藥但有寒凉者多而補助一法畧爾端緒痴人不可說¶
夢錢氏之慮深矣亦將俟逹者推充而用之夫渇者用¶
温藥痒塌者用補藥自陳氏發之逈出前軰然其多用¶
<pb:KR3e0068_WYG_050-36b>¶
燥熱或未適中恐其立方之際必有挾寒而痘者余嘗¶
㑹諸家之粹而用之聊陳一二從子六七嵗時出痘身¶
熱㣲渇自利或欲用木香散加丁香十粒煎予觀其出¶
遲固因其自利而氣弱察其所下皆臭滯因熱蒸而下¶
恐未必寒急止之已投一貼矣與黄連解毒湯加白术¶
近十貼以解之利止痘出其後肌常㣲熱手足生癰又¶
與凉劑補一月安一人年七十嵗發熱而昏倦其脉大¶
而似數與參茋歸术陳皮大料濃湯飲之二十貼痘出¶
<pb:KR3e0068_WYG_050-37a>¶
又二十貼膿胞成身無全膚或欲用陳氏本方與之予¶
曰但虚無寒也又與前方至六十貼而安至正甲申春¶
邑間痘瘡不越一家率與陳氏方童㓜死者百餘雖曰¶
天數吾恐人事亦或未之盡也¶
　謹按錢氏論痘瘡形色輕重困劇而用藥已具其端¶
　緒矣至潔古又辨所兼之證及候音聲察形氣為病¶
　而處治治法可謂詳悉但世俗不深求其意反有疑¶
　似丹溪先生所以言之諜諜也大抵世俗喜温而惡¶
<pb:KR3e0068_WYG_050-37b>¶
　凉將錢氏之法不去推充至多疑似如云不可妄下¶
　葢妄之一字戒慎之意當有可下之理也若瘡疹初¶
　發有因裏實而出不快渇而脈數便秘煩躁不下可¶
　乎有將懨之際裏實而渇便秘身熱不下可乎或云¶
　首尾俱不可下或指為上吐下瀉不可下皆非也但¶
　自病體虚實不等時令中治法之異要當適中病情¶
　爾故錢氏云看時月此句闗係甚妙如冬月盛寒便¶
　難例用凉劑且小兒痘瘡本五臟之毒所發非止屬¶
<pb:KR3e0068_WYG_050-38a>¶
　諸痛痒瘡皆出心火之比故陳氏方一出亦多獲效¶
　今人用錢氏方亦有致悞者葢不善用其法之過非¶
　製法者之過也宜求乎立方本㫖矧嵗氣時臨災𤯝¶
　淺深不同小兒體有虚實之異用藥不可輕舉詳潔¶
　古以㣲下法中佐以風劑是兼升發之意亦慎之也¶
　何熱劑與香竄之藥豈可例用乎然有毒入闗竅肌¶
　骨間邪氣下䧟用此而獲生者或有之恐千百而一¶
　二也¶
<pb:KR3e0068_WYG_050-38b>¶
　　論㿀疹證治¶
王海藏云夫㿀之為病皆由子在母腹中時浸漬食母¶
血穢藴而成毒皆太隂濕土壅滯君相二火之所作也¶
因小兒真氣既盛正氣又旺邪無所容或因天寒傷表¶
或傷裏㿀由是而生焉治當外者外治内者内治中外¶
皆和其㿀自出至於惡寒者發之表大熱者奪之渇者¶
清之秘者通利之驚者安之泄者分之不可執一大抵¶
傷寒同治隨經用藥最為髙論假如五日以裏諸病與¶
<pb:KR3e0068_WYG_050-39a>¶
㿀疹不能别辨者不可疑似必湏發之但各從其所傷¶
應見治之皆不妨㿀出若強發之其變不可勝數矣前¶
人言首尾俱不可下者何也曰首不可下者為㿀未顯¶
於表下則邪氣不得伸越此脉證有表而無裏故禁首¶
不可下也尾不可下者為㿀毒已顯於外内無根蒂大¶
便不實無一切裏證下之則㿀氣逆䧟故禁尾不可下¶
也又言温煖不令通風㿀若已出身熱天暄何必葢覆¶
不使之通風乎後人執此二句不知天令人事通變致¶
<pb:KR3e0068_WYG_050-39b>¶
悞者多大抵以脉為主浮中沈之診平舉按之候察其¶
虚實定其中外則可以萬全矣¶
　　論未顯㿀證所用之藥¶
外傷升麻湯　内傷枳實丸　大便䎡者枳术丸¶
傷冷者温之神應丸　惡寒者發之防風蒼术湯¶
表大熱者奪之此表者通言三陽也夫陽盛則氣必上¶
行言奪者治之不令上行也　大便秘結者下之桃仁¶
承氣四順飲柴胡飲選用察其在氣在血　渇者清之¶
<pb:KR3e0068_WYG_050-40a>¶
大渇者白虎湯小渇者凉膈散　小便不通者利之導¶
赤散八正散之類當求上下三焦何經而用藥驚者分¶
輕重安之　泄者察寒熱分之¶
　　已顯㿀證所用之藥¶
出不快化毒湯　出太多犀角地黄湯　地骨皮鼠粘¶
子湯　咽不利桔梗甘草粘子湯　煩者桔梗甘草梔¶
子湯¶
肺不利紫草甘草枳殻湯¶
<pb:KR3e0068_WYG_050-40b>¶
太陽出不快荆芥甘草防風湯¶
陽明出不快升麻加紫草湯¶
少陽出不快連翹防風湯¶
四肢出不快防風芍藥甘草湯¶
小兒治法¶
　治風之劑¶
小續命湯(一名寛筋湯/)治小兒吐瀉之後因虚生風瘈¶
　瘲神昏涎盛不利¶
<pb:KR3e0068_WYG_050-41a>¶
　　麻黄(去節半/兩)防風(一分半/)芍藥　　　附子¶
　　人參　　　川芎　　　白术　　　防己(各一/兩)¶
　　黄芩(一分/)　桂枝　　　甘草(各半兩/)¶
　右為粗末每三嵗一錢水煎入薑棗有汗者去麻黄¶
錢氏大青膏治小兒熱盛生風欲為驚搐血氣未實不¶
　能勝邪故發搐也大小便依度口中氣熱當發之¶
　　天麻末(一錢/)白附子(一錢/半)蝎梢(半錢/)　硃砂(一字/)¶
　　麝(一字/)　　烏蛇肉(酒浸焙/乾半錢)　　　　青黛(一錢/)¶
<pb:KR3e0068_WYG_050-41b>¶
　　天竺黄(一字/)¶
　右同為末生蜜和成膏每服半皂子大月中兒粳米¶
　大¶
天麻防風丸(見/後)¶
　按已上三方風自内因者宜此汗之可見裏之表證¶
　與外因不同矧有驚風痰熱食熱等類者臨證並宜¶
　選擇¶
驅風膏¶
<pb:KR3e0068_WYG_050-42a>¶
　　瀉青丸加辰砂蝎尾¶
　按此表裏藥也¶
浴體法¶
　　天麻末(二錢/)蝎尾　　　硃砂(各半錢/)烏蛇肉(酒/浸)¶
　　(為/末)　　　　白礬(各三錢/)麝(一字/)　　青黛(三錢/)¶
　右同研勻毎三錢水煎入桃枝一握并葉五七枝温¶
　洗之勿浴背¶
塗𩕄法¶
<pb:KR3e0068_WYG_050-42b>¶
　　麝(一字/)　　蝎尾(半錢/)　薄荷葉(半錢/)蜈蚣末¶
　　牛黄末　青黛末(各一字/)¶
　右研勻熟棗肉劑為膏新綿上塗匀貼𩕄上四方可¶
　出一指許火上炙手頻熨百日裏外兒用此法¶
　謹按世俗週嵗上下小兒諸風搐證用浴體搯洗法¶
　得汗立效殊勝火灸葢艾有悞加於風熱陽癎也慎¶
　之¶
局方敗毒散治小兒傷風身熱鼻塞¶
<pb:KR3e0068_WYG_050-43a>¶
　　方見熱門¶
拔萃防風蒼术湯治小兒邪熱在表惡風風寒所傷¶
　　防風(半兩/)　蒼术　　　石膏(各一兩/)甘草(炙半/兩)¶
　　川芎　　　黄芩(各二錢半/)¶
　右為粗末每二錢入薑薄荷葉煎¶
升麻黄芩湯治小兒中風身熱頭項強自汗表不和也¶
　　升麻　葛根　黄芩　芍藥(各五/錢半)甘草(二錢半/)¶
　右㕮咀毎二錢水煎¶
<pb:KR3e0068_WYG_050-43b>¶
　按此二方陽明經藥也¶
大羌活湯治風熱¶
　　方見寒門¶
錢氏塌氣丸治脾風腹脹¶
　　胡椒(一兩/)　蝎尾(半兩/)¶
　右糊丸粟米大每五七丸至一二十丸¶
　按此宣風補脾藥也¶
羌活膏¶
<pb:KR3e0068_WYG_050-44a>¶
　　見後驚劑¶
全嬰方加減惺惺散治小兒傷風風熱及傷寒鼻塞發¶
　熱驚悸頭痛咳𠻳時行風熱¶
　　蒼术　　　川芎　　　細辛　　　羗活¶
　　防風　　　白芷　　　天花粉　　甘草¶
　　赤芍　　　桔梗　　　麻黄　　　荆芥¶
　　當歸　　　薄荷¶
　右等分水煎一錢入薑¶
<pb:KR3e0068_WYG_050-44b>¶
　按此太陽例藥也¶
　已上諸方宜隨諸經輕重選用¶
殭蠶散治小兒中風不語失音闗鬲不通精神昏憒¶
　　殭蠶(半兩/)　羌活(一兩/)　麝(半錢/)¶
　右為末二嵗半錢薑汁少許調和湯浸服又以菖蒲¶
　末於舌根上頻用之¶
桂菖散治小兒急中風失音不語¶
　　桂心(一兩/)　石菖蒲(一分/)¶
<pb:KR3e0068_WYG_050-45a>¶
　右為末三嵗一錢水煎服若大病後不語者用猪膽¶
　汁調下未語再服¶
　按此二方出太陽例可見中風傷風例不同故録之¶
　　治寒之劑¶
仲景桂枝湯治感冐風寒身熱惡寒自汗¶
麻黄湯治冐風寒身熱鼻塞寒慄無汗¶
桂枝麻黄各半湯¶
小青龍湯治感風寒脉緩發熱腹痛或利¶
<pb:KR3e0068_WYG_050-45b>¶
理中湯治感寒腹痛¶
　　方並見寒門¶
　謹按世俗治傷寒多不本仲景初法矧小兒乎惟近¶
　代鄭友端集全嬰方於傷寒多採其例言桂枝湯自¶
　西北二方居人四時行之無不驗江淮間惟冬及春¶
　可行之自春末及夏以前桂枝證加黄芩一分謂之¶
　陽旦湯夏至以後有桂枝可加知母石膏各半兩或¶
　加升麻一分若病人素虚寒者正用古方不在加減¶
<pb:KR3e0068_WYG_050-46a>¶
　也可謂得其㫖趣故兹寒例與夫變證法並見本論¶
　今不詳録但以變法一二附于左¶
葛根升麻湯¶
　　方見升麻湯¶
　右㕮咀水煎¶
　按此方陽明藥也世俗用治小兒傷風及發㿀瘡疑¶
　似之間者皆用之故收入然亦須審諦而行之可也¶
　故王海藏云活人言傷寒頭痛如破者連鬚葱白湯¶
<pb:KR3e0068_WYG_050-46b>¶
　次又不已者葛根升麻湯恐太陽流入陽明用斷其¶
　路故以此湯主之地黄湯内如無犀角以升麻代之¶
　是知陽明藥非太陽藥也人或初病太陽證便與此¶
　湯是遺太陽不惟遺經反引太陽邪氣入陽明不能¶
　解也其變可勝言㢤故不可不慎之况小兒乎¶
麻黄黄芩湯治小兒傷寒頭痛身壯熱無汗鼻塞目澁¶
　小便清者知不在裏可汗之¶
　　麻黄(三錢/)　赤芍　　　黄芩(各一錢/半)甘草(炙/)¶
<pb:KR3e0068_WYG_050-47a>¶
　　桂枝(各半錢/)¶
　右為粗末水煎¶
　按此太陽例藥也¶
惺惺散治傷寒時氣風熱痰壅欬𠻳氣不和¶
　　桔梗　　　細辛　　　人參　　　甘草(炙/)¶
　　白茯芩　　白术　　　𤓰蔞根(各一兩/)¶
　右為末每二錢水煎入薄荷五葉一方加防風川芎¶
　各一分¶
<pb:KR3e0068_WYG_050-47b>¶
　按此少隂例藥也¶
東垣麻黄升麻湯治小兒寒欎而喘喉鳴臍中鳴腹滿¶
　鼻流清涕脉沈急而數¶
　　麻黄　　　草荳䓻(各一/錢半)益智仁(一分/半)厚朴¶
　　吳茱茰(各二/分)甘草(一分/)　當歸尾　　升麻¶
　　麯末　　　蘇木(各半分/)柴胡　　　黄芩(各一/分)¶
　　紅花(少許/)　蝎(二箇/)¶
　右㕮咀作二服水煎稍熱服¶
<pb:KR3e0068_WYG_050-48a>¶
　按此太陽例藥也然有所兼之證故用是變法隨證¶
　加減之也¶
　　治熱之劑¶
錢氏瀉青丸治肝熱搐搦脉洪實¶
　　當歸　　　龍膽　　　山梔　　　川芎¶
　　大黄　　　羌活　　　防風¶
　右等分蜜丸雞頭大毎服一丸¶
　按此瀉乙木之隂火藥也治風熱表裏之劑¶
<pb:KR3e0068_WYG_050-48b>¶
瀉心湯治心經實熱¶
　按此瀉丁火藥也¶
瀉黄散治脾熱目黄口不能吮乳¶
　按已上治已土濕熱之藥風勝濕甘寒瀉火也與已¶
　上並治實熱之劑¶
瀉白散治肺熱目黄口不能吮乳喘𠻳¶
　按此瀉肺邪之有餘補辛金之不足也¶
導赤散治内熱小便赤黄心躁睡語¶
<pb:KR3e0068_WYG_050-49a>¶
　按此治丙火藥也¶
安神丸治邪熱驚悸面黄頰赤¶
　按此治心肺胃熱氣分藥也清鎮之劑¶
　已上方並見熱門¶
地黄丸治疳熱腎虚瀉血失音身瘦目翳生疥解𩕄不¶
　合長大不行可服取效¶
　　方見補虚門¶
　按此治癸水不足藥也¶
<pb:KR3e0068_WYG_050-49b>¶
地骨皮散治小兒肌熱¶
白虎湯治小兒發熱而渇¶
　　方並見熱門¶
生犀散治小兒肌熱¶
　　生犀　　　地骨皮　　赤芍　　　柴胡¶
　　葛根　　　甘草¶
　右㕮咀水煎¶
　按此少陽陽明藥也¶
<pb:KR3e0068_WYG_050-50a>¶
鱉甲飲治小兒骨熱潮熱盜汗¶
　　鱉甲(炙/)　　地骨皮　　秦芁　　　柴胡¶
　　枳殻(炒/)　　知母　　　當歸(等分/)¶
　右㕮咀三嵗一錢水煎加桃栁枝各三寸烏梅一箇¶
　按此少陽厥隂藥也氣血之劑¶
鎮心丸治内熱生驚痰盛¶
　　甜硝(一兩/)　人參(一兩/)　甘草(炙/)　　寒水石(燒/一)¶
　　(兩/半)　　　　山藥　　　茯芩(各二兩/)硃砂(一兩/)¶
<pb:KR3e0068_WYG_050-50b>¶
　　腦麝(各一錢/)¶
　右為末蜜丸雞頭要紅入臙脂　量兒大小與服¶
　按此手太隂少隂足陽明太陽藥也¶
化毒丹治心胃内熱驚悸¶
　　生熟地黄(各五兩/)　　　天門冬　　麥門冬(去/心)¶
　　(焙各/三兩)　　　𤣥參(二兩/)　甘草(炙/)　　甜硝(各二/兩)¶
　　青黛(一兩半/)¶
　右為末入硝煉蜜丸如雞頭大每半丸或一丸水下¶
<pb:KR3e0068_WYG_050-51a>¶
　按此手足太隂少隂藥也¶
甘露飲子治心胃熱咽痛口苦生瘡上攻牙齦腫¶
　　方見熱門¶
大黄丸¶
　　方見傷風門¶
絳雪丹治小兒諸熱陽盛發狂躁不安目赤煩渇¶
　　芒硝(一兩/)　硃砂(一兩/)¶
　右為末浸蒸餅為丸雞頭大三嵗兒一丸沙糖水化¶
<pb:KR3e0068_WYG_050-51b>¶
　下無時¶
　按已上二方陽明例藥也¶
易老羌活黄芩蒼术甘草湯治壯熱體重而瀉¶
　　羌活　　　黄芩　　　蒼术　　　甘草¶
　右等分㕮咀水煎服¶
　按此太陽陽明藥也¶
陳氏人參清膈散治小兒潮熱自汗骨蒸¶
　　人參　　　柴胡　　　當歸　　　芍藥¶
<pb:KR3e0068_WYG_050-52a>¶
　　知母　　　桑白皮　　白术　　　黄茋¶
　　紫苑　　　地骨皮　　茯苓　　　甘草¶
　　桔梗(各一兩/)黄芩(半兩/)　石膏　　　滑石(各半/兩)¶
　右為粗末每三錢水煎入薑¶
　按此手足太隂足少陽厥隂陽明藥也虚熱煩熱氣¶
　血皆可用¶
　謹按已上諸方姑隨輕重例因舉其槩至於食熱痰¶
　熱驚熱等候宜于後方内選用¶
<pb:KR3e0068_WYG_050-52b>¶
　　治濕熱攻下之劑¶
錢氏牛黄奪命散治小兒肺脹喘滿胸高氣急兩脇扇¶
　動䧟下鼻張悶亂𠻳渇聲嗄痰涎潮塞俗謂之馬脾¶
　風者¶
　　黒白牽牛(各一兩半/一半炒)　　大黄　　　檳榔(各一/兩)¶
　右為末三嵗兒每服二錢冷溫水調下涎多加膩粉¶
　少許無時¶
通膈丸¶
<pb:KR3e0068_WYG_050-53a>¶
　　大黄　　　牽牛　　　木通(等分/)¶
　右為細末水丸粟米大每三五十丸量大小虚實與¶
　服¶
　按已上二方陽明例藥也¶
　　治驚之劑　宜與風癎門兼看¶
錢氏凉驚丸¶
　　草龍膽　　防風　　　青黛(各三錢/)鈎藤(二錢/)¶
　　牛黄　　　麝(各一字/)　黄連(五分/)　龍腦(一字/)¶
<pb:KR3e0068_WYG_050-53b>¶
　右糊丸粟米大每三五丸金銀湯下¶
　按此治風熱之劑也¶
局方天麻防風丸治小兒驚風身熱喘麄多睡驚悸手¶
　足搐搦精神昏憒¶
　　天麻　　　防風　　人參(各一兩/)蝎尾(炒半/兩)¶
　　甘草　　　硃砂　　雄黄(各二錢/半)牛黄¶
　　麝(各一錢/)　殭蠶(炒半兩/)¶
　右為末煉蜜丸櫻桃大朱砂為衣每一丸薄荷湯化¶
<pb:KR3e0068_WYG_050-54a>¶
　下¶
　按此治風癎通闗竅藥也¶
三因方治陽癎驚風熱證面赤身熱發搐直視牙緊¶
　　朱砂(一錢/)　膩粉　　麝(半錢/)　　　蘆㑹¶
　　白附子　　甘草(各二錢/)胡黄連(一錢/)蝎梢(七箇/)¶
　　殭蠶(七箇/)　金箔(七片/)　赤脚蜈蚣(一條炙/)¶
　右為末二嵗已上服半錢金箔薄荷湯下¶
　按此治風熱痰之劑透闗通經絡藥也¶
<pb:KR3e0068_WYG_050-54b>¶
全嬰方睡紅散治小兒急慢驚風手足搐搦目瞪神昏¶
　　牛黄　　　硼砂　　　腦子　　真珠¶
　　水銀(砂子各半錢/)　　　青黛　　蝎尾(炒/)¶
　　京墨(燒/)　　南星　　　半夏(同上姜製一夕/)¶
　　蛇含石(淬各一錢/)　　　金銀箔(各十片/)¶
　　麝香(一字/)　烏蛇尾(并項下七寸並酒浸一宿取/出去皮骨炙一錢)¶
　右為末三嵗一字薄荷湯下¶
　按此治風熱痰藥通闗透肌骨之劑也非風邪下¶
<pb:KR3e0068_WYG_050-55a>¶
　䧟者不可輕用¶
東垣硃砂安神丸¶
　　方見熱門¶
　按此寧心清神凉血之劑也¶
謝氏奪命丹治急驚不省人事眼定不動牙闗不開唇¶
　白并黒者¶
　　南星　　　半夏(各四錢為末並以生/姜汁和作餅子晒乾)¶
　　真珠(新白者/二錢)巴豆(去油浄/一錢)硃砂(四錢/)　金箔¶
<pb:KR3e0068_WYG_050-55b>¶
　　銀箔(各十片/)輕粉　　　麝(各半錢/)¶
　右九味各為末和匀飛羅麫打糊為丸如黍米大毎¶
　一嵗兒一丸燈心湯下¶
比金丸治小兒風熱丹毒急慢啞驚¶
　　前奪命丹中减去金銀箔加真欎金末三錢丸如¶
　　上法¶
利驚丸¶
　　前比金丸中去欎金加腦子半錢白頸蚯蚓一條¶
<pb:KR3e0068_WYG_050-56a>¶
　　用刀截斷首尾兩頭齊跳者用之去土秤二錢丸¶
　　服如上法¶
　按此三方導痰藥也白餅子加減法¶
　按已上諸方治陽癎之藥不問急慢但係陽證諸熱¶
　者宜隨表裏輕重擇用之¶
錢氏温驚丸¶
　　天南星(為末入臘月牛膽中百日隂乾為末四兩/)¶
　　硃砂(一錢/)　天竺黄(一兩/)　坯子臙脂¶
<pb:KR3e0068_WYG_050-56b>¶
　　片腦(各一錢/)¶
　右用牛膽汁和丸雞頭大每一丸小者半丸沙糖水¶
　化下¶
羌活膏治脾胃虚肝氣熱盛生風或吐瀉後成慢驚¶
　者¶
　　羌活　　　川芎　　　人參　　　白附子¶
　　赤茯芩(各半/兩)天麻(一兩/)　殭蠶(炒/)　　乾蝎(炒/)¶
　　白花蛇(酒浸焙各一分/)　川附子(炮/)　防風¶
<pb:KR3e0068_WYG_050-57a>¶
　　麻黄(各三錢/)肉豆蔲　　母丁香　　藿香葉¶
　　沈香　　　木香(各弍錢/)輕粉(一字/)　真珠末¶
　　牛黄(各一錢/半)龍腦(半字/)　麝(一錢/)　　雄黄¶
　　辰砂(各一分已上七味各另研/)¶
　右為細末熟蜜劑旋丸大豆大每服一二丸食前薄¶
　荷湯或麥門冬湯下¶
三因方治隂癎慢驚¶
　　黒附子(剉去皮/)南星(生/)　　半夏(各二錢/)¶
<pb:KR3e0068_WYG_050-57b>¶
　　白附子(一錢半/)¶
　右研細井花水浸七日每日換水浸控乾入朱砂二¶
　錢麝一錢拌匀毎服一字薄荷湯下量大小與服或¶
　丸如粟米大每二十丸薄荷湯下此白丸子方也因¶
　分兩不同故兩存之¶
經驗方保生錠子治急慢驚風¶
　　蛇含石(四兩火煆醋淬十數次研為極細末/)¶
　　南星(一兩先泡細切再炒/)白附子(去皮一兩/)¶
<pb:KR3e0068_WYG_050-58a>¶
　　硃砂(三錢另研極細/)　　麝(一錢/)¶
　右為細末用糯米粉煑作餅搗和前藥令匀作錠子¶
　臨用薄荷湯濃磨汁服一二口¶
全嬰方麝香餅治小兒急慢驚風進退不定荏苒經日¶
　乍靜乍動嘔吐痰涎潮搐甚者宜此¶
　　麝香　　　蝎尾(去毒/)　蜈蚣(二條酒浸酥炙/)¶
　　南星(炮/)　　川烏(炮/)　　白花蛇(酒浸一夕去骨/皮焙已上各半)¶
　　(兩/)　　　　乳香　　　鉄粉　　　硃砂¶
<pb:KR3e0068_WYG_050-58b>¶
　　牛黄(各一錢/)¶
　右為末酒煑糊丸如雞頭大拈作餅子三嵗兒一餅¶
　用薄荷湯下¶
　按此厥隂例藥也非風在闗竅肯綮者不可用義見¶
　中風門通闗透骨例¶
全蝎散治小兒急慢驚風潮作不定心肺中風¶
　　蛇頭(一箇酒/浸)蜈蚣(一條酥/炙)蝎(一錢/)　草烏(一箇去/皮尖)¶
　　麻黄(去節一/錢)朱砂(一錢/)　腦麝(各一字/)¶
<pb:KR3e0068_WYG_050-59a>¶
　右為末一嵗一字薄荷湯下¶
奪命散治小兒急慢驚風諸藥無効者一服見效¶
　　白附子　　黒附子(炮/)　南星(炮/)　　天麻¶
　　防風　　　半夏(炮/)　　麻黄(去節/)　朱砂¶
　　蝎(新薄荷葉褁姜汁蘸炙三兩次各一錢/)¶
　右入麝香半錢為末三嵗半錢薄荷薑汁更入酒些¶
　小熱湯共調下¶
　按此二方太陽例藥也¶
<pb:KR3e0068_WYG_050-59b>¶
鈎藤飲子治吐利脾胃氣弱虚風慢驚¶
　　鈎藤(三分/)　蟬殻　　　防風　　　人參¶
　　麻黄(去節/)　殭蠶(炒/)　　天麻　　　蝎尾(炒各/半兩)¶
　　甘草(炙/)　　川芎(各一分/)麝(一錢另研/)¶
　右同為細末每服二錢水煎量多少與之寒多者加¶
　附子半錢¶
　按此升陽越脾氣藥也¶
寧心膏治小兒精神不定恍惚不寜恐畏多哭驚魘¶
<pb:KR3e0068_WYG_050-60a>¶
　　人參　　　白术　　　白茯芩　　茯神¶
　　山藥　　　羌活　　　甘草(炙各一/錢)朱砂(一錢/)¶
　　腦麝(各一字/)¶
　右為末煉蜜丸如雞頭大二嵗一丸薄荷湯化下¶
　按此養氣䟱風清神之藥也¶
寳鑑天麻散治小兒急慢驚風其效如神¶
　　半夏(七錢/)　天麻(二錢半/)甘草(炙/)　　白茯芩¶
　　白术(各三錢/)¶
<pb:KR3e0068_WYG_050-60b>¶
　右水一盞入磁器内煑水乾將生薑三錢同煑候乾¶
　為末每服一錢半薑棗湯調下¶
　按此溫脾養胃之劑非止於䟱風勝痰藥也大抵小¶
　兒血氣未充體虚者多或因病後致者宜與此調理¶
　而不為峻劑下䧟轉成壊證者此三方則庻㡬矣¶
　謹按已上諸方治隂癎不問急慢驚但係隂證宜隨¶
　表裏輕重選用則半隂半陽慢脾之法例在其中矣¶
經驗方啑驚開闗散牙闗緊急者用之㗜鼻并擦牙¶
<pb:KR3e0068_WYG_050-61a>¶
　　蜈蚣(一條炙/)直殭蠶(炒/)　　南星(各一錢/)麝(一字/)¶
　　猪牙皂角(一定畧燒存性/)¶
　右各為末研極細少許搐鼻如欲擦牙者用生薑汁¶
　蘸藥擦牙上¶
全嬰方探生散治小兒急慢驚風諸藥無效者吹鼻定¶
　死生¶
　　沒藥　　　䧺黄(各一錢/)乳香(半錢/)　麝(一字/)¶
　右為末少許吹鼻如眼泪鼻涕俱出者可治¶
<pb:KR3e0068_WYG_050-61b>¶
　按此二方捷啑藥也¶
吐風散治小兒急中風口噤不開不省人事¶
　　全蝎(一箇炒/)𤓰蒂(十箇炒/)赤小豆(三十粒/)¶
　右為末一嵗一字温米飲調下未吐再服¶
碧雲散治小兒急風卒中涎潮氣粗不省人事¶
　　石碌(四錢/)　輕粉(一錢/)¶
　右為末每一字薄荷湯下酒少許同調下良久先吐¶
　後利¶
<pb:KR3e0068_WYG_050-62a>¶
　一方以銅青為末醋糊丸如雞頭大每一丸薄荷湯¶
　磨下須㬰吐涎似膠以手拽出神效¶
天霜散治小兒急中卒風并急驚口噤搦搐涎盛昏塞¶
　不語¶
　　辰砂　　　粉霜　　　輕粉　　　南星(炮各/半兩)¶
　　蝎尾　　　白附子　　藿香葉(各一錢/)¶
　右為末一嵗半字薄荷湯調下茶亦得未吐再服¶
　按已上三方宣劑也宜選用然此方吐中兼汗下也¶
<pb:KR3e0068_WYG_050-62b>¶
錢氏利驚丸治小兒急驚風涎盛發熱潮搐¶
　　青黛　　輕粉(各一錢/)牽牛(半兩/)　天竺黄(二錢/)¶
　右為末白糊丸如小豆大二十丸薄荷湯下¶
　按此下濕熱痰之劑也¶
全嬰驅風膏治小兒肝風筋脉拘急面紅目青眼上驚¶
　搐及胎風¶
　　辰砂　　　蝎尾　　　當歸　　龍膽草¶
　　川芎　　　山梔　　　大黄　　羌活¶
<pb:KR3e0068_WYG_050-63a>¶
　　防風　　　甘草(各一錢/)¶
　右為末入麝香一字煉沙糖丸如雞頭大三嵗一丸¶
　薄荷竹葉蜜湯化下¶
　按此下風熱之劑也¶
珍珠丸治小兒急慢驚風發搐涎潮壯熱及痰嗽壅塞¶
　　白附子　　滑石　　巴豆(十五箇/去油)輕粉¶
　　南星(各一錢/)¶
　右為末糊丸如小豆大三嵗一二丸葱白湯下¶
<pb:KR3e0068_WYG_050-63b>¶
　按此下食痰𨗳滯之劑也白餅子加減法¶
通闗散治小兒驚風已退聲不能言¶
　右以南星大者炮為末三嵗一錢猪膽汁調下嚥入¶
　喉中便能言¶
　　灸驚風法　(附臍風撮口法/)¶
寳鑑云小兒急驚風灸前頂一穴在百㑹前一寸若不¶
　愈須灸兩眉頭及人中一穴各三壯如小麥大¶
小兒慢驚風灸尺澤穴各七壯在肘中横紋上動脉中¶
<pb:KR3e0068_WYG_050-64a>¶
　炷如小麥大¶
初生小兒臍風撮口諸藥不效者取然谷穴在内踝前¶
　踝骨下䧟中可灸三壯針入三分不宜見血立效¶
小兒癲癎瘈瘲脊强互相引灸長强穴二十壯在脊骶¶
　端跌地取之乃得¶
小兒癲癎驚風目眩灸神庭一穴七壯在鼻直上入髮際五分¶
小兒風癎者先屈手指如數物乃發也灸鼻柱入髮際¶
　宛宛中灸三壯如小麥大¶
<pb:KR3e0068_WYG_050-64b>¶
小兒驚癎先啼怖啼呌乃發也灸頂上旋毛中三壯及¶
　耳後青脈旺如小麥大¶
　　治痰涎之劑¶
青州白丸子¶
　　南星(三兩/)　半夏(七兩/)　白附子(二兩/)川烏(半兩各/生用)¶
　右為末絹袋盛井水擺盡為度别換水浸三五日晒¶
　乾糯米粉丸¶
　按此治寒痰風痰藥也¶
<pb:KR3e0068_WYG_050-65a>¶
抱龍丸治風痰壅盛驚搐昏睡¶
　　雄黄　　辰砂　　　天竺黄(各四錢/)麝香(一錢/)¶
　　牛膽南星(八錢入臘月牛膽中隂乾百日内用如/無生者水浸二日焙用)¶
　右為末煑甘草糊丸如皂子大三嵗一丸量大小與¶
　服薄荷湯下¶
　按此治風痰熱痰藥也¶
宣風散¶
　　㯽榔(二箇/)　陳皮　　　甘草(各半兩/)牽牛(四兩/半生)¶
<pb:KR3e0068_WYG_050-65b>¶
　　(半熟/)¶
　右為末每一錢量大小與服湯調下¶
　按此下濕痰之劑也¶
褊銀丸治風涎膈實上熱及乳食不消脹氣喘¶
　　巴豆(半兩去/油研)好墨(八錢燒/醋碎)水銀(半兩/)　黒鉛(一錢/半與)¶
　　(水銀結/砂子)　　麝香(半錢别研/)¶
　右將巴豆末并墨再研和勻入砂子等陳米粥和丸¶
　如菉豆大捻作餅子一嵗一丸薄荷湯下¶
<pb:KR3e0068_WYG_050-66a>¶
　按此下食痰癖積藥也¶
　謹按小兒多痰熱宜用抱龍丸與化毒丹等兼服故¶
　兹例不多錄¶
　　治内傷及癖積之劑¶
錢氏白餅子治腹中有癖但飲乳𠻳而吐痰涎¶
　　方見痰飲門¶
　按此下痰積食積藥也義見痰飲門¶
消積丸¶
<pb:KR3e0068_WYG_050-66b>¶
　　丁香(九箇/)　砂仁(十二箇/)巴豆(二箇去/油)烏梅肉(三箇/)¶
　右為末麫糊丸黍米大三嵗已上三五丸已下三二¶
　丸温水下¶
消堅丸消乳癖及下交妳又治痰熱膈實取積¶
　　硇砂末　巴豆(去油淨/)輕粉(各一錢/)水銀砂子(兩皂/子大)¶
　　黄明膠末(五錢/)¶
　右同研勻入麫糊丸如麻子大倒流水下一嵗兒一¶
　丸食後服¶
<pb:KR3e0068_WYG_050-67a>¶
　按此二方有寒熱輕重之分宜選用後法同¶
寳鑑三稜煎丸治小兒飲食過多痞悶疼痛宿食不化¶
　久而成癖¶
　　廣术(黒角者/)荆三稜(二味濕紙褁煨/為末各一兩)　大黄(去皮/八兩)¶
　右將大黄為末石器内以好醋浸令透慢火熬成膏¶
　和二藥為丸麻子大或菉豆大每一二十丸食後温¶
　水下¶
鱉甲猪肚丸治癖發熱¶
<pb:KR3e0068_WYG_050-67b>¶
　　鱉甲(九肋者七錢醋煑黄色/)青蒿　　黄連(各七/錢)¶
　　青皮　　　枳實(炒/)　　木香(各半兩/)柴胡(一兩/)¶
　右細末猔猪肚一箇去脂貯藥蒸熟同和梧子大毎¶
　一三十丸食後人參湯下¶
廣术化癖丸治乳食不消心腹飽脹壯熱喘麄嘔吐痰¶
　逆食癥乳癖¶
　　代赭石(醋淬/)　當歸　　朱砂(研/)　　枳殻(炒/)¶
　　廣术(炮/)　　荆山稜(炮各/半兩)木香(一兩/)　麝香¶
<pb:KR3e0068_WYG_050-68a>¶
　　巴豆(去油各一分/)¶
　右末研勻糊丸如麻子大毎一嵗兒二丸米飲下¶
　　灸癖積法¶
寳鑑云治小兒癖氣久不瘥中脘一穴章門二穴在大¶
　横外直臍季脇端側卧屈上足舉臂取之各灸七壯¶
　臍後脊中灸二七壯¶
治小兒脇下滿瀉利體重四肢不收痃癖積聚腹痛不¶
　嗜食寒熱取脾俞二穴在第一顀下兩旁相去各一¶
<pb:KR3e0068_WYG_050-68b>¶
　寸五分可灸七壯又治腹脹黄疸可灸三壯¶
　　治瀉痢之劑¶
錢氏白术散¶
　　藿香葉　　白术　　　木香　　白茯苓¶
　　甘草　　　人參(各一錢/)乾葛(二錢/)¶
　右為末每一錢至二錢水煎服¶
異功散¶
　　四君子湯加陳皮一方只用參术甘草三味名温¶
<pb:KR3e0068_WYG_050-69a>¶
　　中湯¶
　按此二方補脾湯加減法也¶
益黄散¶
　　陳皮(一兩/)青皮　　　訶子肉　　甘草(炙/)¶
　　丁香(二錢/)¶
　右為細末每二錢水煎服¶
沒石子丸¶
　　木香　　黄連(各二分/)沒石子(一箇/)豆蔲仁(二箇/)¶
<pb:KR3e0068_WYG_050-69b>¶
　　訶子肉(三箇/)¶
　右為末飯丸麻子大米飲下十五丸量大小與之¶
　按此二方兼止澁藥也¶
五苓散治瀉而渇¶
　　方見濕門¶
羌活膏治小兒洩瀉發搐¶
　　方見前¶
温白丸治小兒脾氣虚困洩瀉瘦弱冷疳洞利或驚¶
<pb:KR3e0068_WYG_050-70a>¶
　　天麻(半兩/)　殭蠶(炒/)　　白附子　　乾蝎¶
　　南星(浸各一錢/)¶
　右為末浸寒食麫為丸如菉豆大每五七丸至二三¶
　十丸姜湯下仍於寒食麫内養七日取出¶
迴生散治小兒吐瀉¶
　　大南星(八九錢已上者/)¶
　右用地坑子一箇深三寸燒赤入好酒半盞下南星¶
　卻用炭火三兩條盖候南星㣲裂取出剉再炒放冷¶
<pb:KR3e0068_WYG_050-70b>¶
　為細末每半錢或一字濃煎生薑防風湯調下¶
　按此二方升肺脾之氣藥也¶
金液丹治吐利日久脾胃虚損手足厥逆神昏睡多露¶
　睛口鼻氣冷欲成慢驚或身冷脉㣲自汗小便不禁¶
　　舶上硫黄十兩去砂石為末砂合子盛八分滿水¶
　　和赤石脂封縫塩泥固濟晒乾再入水罐内泥固¶
　　濟火煆過候冷¶
　右於乳鉢内研為細末水浸蒸餅丸桐子大或如菉¶
<pb:KR3e0068_WYG_050-71a>¶
　豆大每五十丸至百丸米飲下¶
　按此厥隂例藥也¶
玉露散治傷熱吐瀉黄色¶
　　寒水石　　石膏(堅白者各半兩/)　生甘草(一分/)¶
　右同為細末每服半錢或一錢温湯調下¶
　按此陽明例藥也¶
豆蔲香連丸治洩瀉腹痛腸鳴¶
　　黄連(三分炒/)肉豆蔲　木香(各一分/)¶
<pb:KR3e0068_WYG_050-71b>¶
　右為細末粟米飯丸米粒大每服十丸至二三十丸¶
　日夜各四五服米飲下¶
二聖丸治小兒臟腑或瀉或好久不愈¶
　　黄連　　　黄栢(去皮各一兩/)¶
　右為末入猪膽内煑熟丸如菉豆大每二三十丸米¶
　飲下¶
　按此解毒湯變法也與前方不同宜選用¶
羌活黄芩蒼术甘草湯治壯熱體重而瀉¶
<pb:KR3e0068_WYG_050-72a>¶
　　方見前¶
茯苓半夏湯治風瀉而嘔¶
　　方見痰飲門¶
東垣升陽益胃湯¶
　　方見補虚門¶
湯氏助胃膏治小兒氣虚乳食不進腹痛洩瀉腸鳴¶
　　陳皮　　　山藥(各四兩/)甘草(炙/)　　砂仁¶
　　白茯苓　　藿香　　　桂(各二兩/)　肉果¶
<pb:KR3e0068_WYG_050-72b>¶
　　人參　　　木香　　　丁香　　白豆蔲(各一/兩)¶
　右為末煉蜜丸和成膏每服雞頭大量大小與之¶
　按此出太陽例冬月時令中藥¶
局方水浸丹治伏暑傷冷冷熱不調霍亂吐利煩渇¶
　　巴豆(大者二十五箇去皮研細去油盡/)黄丹(一兩/炒)¶
　右研勻用黄蠟鎔汁為丸如梧子大每一丸以水浸¶
　少頃别以新水吞之量大小與服¶
　按此足陽明藥也¶
<pb:KR3e0068_WYG_050-73a>¶
小香連丸治熱痢腹痛¶
　　木香　　　訶子(各一分/)黄連(半兩/)¶
　右為末飯和丸菉豆大米飲下十丸至二三十丸頻¶
　服之¶
胃風湯¶
　　方見洩瀉門¶
全嬰方訶梔散治小兒純下血痢腹痛¶
　　訶子(半兩燒去核/)　　　梔子仁(一錢半/)¶
<pb:KR3e0068_WYG_050-73b>¶
　右為末三嵗半錢米湯調下食前¶
　按此治熱之劑也¶
桃花丸治小兒赤白痢腹痛¶
　　赤石脂　　川乾薑(炮等分/)¶
　右為末糊丸如小豆大三嵗三十丸米湯下¶
　按此治寒之劑也¶
澁腸丸治小兒下痢赤白後重頻併¶
　　龍骨　　　海螵蛸　　訶子(炮去核等分/)¶
<pb:KR3e0068_WYG_050-74a>¶
　右為末糊丸如小豆大三十丸米湯下¶
　按此止澁之劑也¶
東垣厚腸丸治小兒乳食不能尅化或生腹脹瘦弱痢¶
　瀉無常色¶
　　橘皮(三分/)　大麥麫(半錢/)半夏(三分/)　枳實(半錢/)¶
　　蒼术(三分/)　青皮(二分/)　人參(三分/)　厚朴(二分/)¶
　　麯末(半錢/)¶
　右為細末煑糊為丸如麻子大每二十丸温水下食¶
<pb:KR3e0068_WYG_050-74b>¶
　前¶
　按此足陽明太隂藥也¶
　按已上諸方姑偹其例宜兼㸔㵼痢二門而分治之¶
　　治咳𠻳之劑¶
麻黄湯治傷風咳嗽喘急無汗¶
　　方見寒門¶
　按此治風寒之劑也¶
敗毒散治時氣咳𠻳¶
<pb:KR3e0068_WYG_050-75a>¶
　　方見前¶
　按此治風温之劑也¶
紫苑散治小兒咳𠻳上氣喉中水雞之聲¶
　　射干　　　紫苑　　欵冬花(各三錢/)麻黄(四錢/)¶
　　細辛(二錢/)　半夏(一錢/)　五味子(六錢/)¶
　右㕮咀三嵗兒一錢水煎入薑棗少許¶
百部飲治小兒喘𠻳日夜不得睡目鮮如突出之狀¶
　　百部　　　生薑(各八錢/)細辛　　甘草(各三錢/)¶
<pb:KR3e0068_WYG_050-75b>¶
　　貝母　　　白术　　五味子(各二錢/)桂心(四錢/)¶
　　麻黄(二錢/)¶
　右㕮咀三嵗兒一錢水煎¶
　按此二方太陽例藥宜分輕重選用¶
紫蘇子散治小兒欬逆上氣因乳哺無度内挾風冷傷¶
　肺氣或啼未定與乳乳與氣相逆不得下¶
　　蘇子　　訶子　　　蘿白子　　杏仁(炒/)¶
　　木香　　人參(各二錢/)青皮　　　甘草(各一錢/半)¶
<pb:KR3e0068_WYG_050-76a>¶
　右為末每一錢水煎入薑量大小與服¶
　按此下氣𨗳痰藥也¶
葶藶丸治乳食衝肺咳嗽面赤痰喘¶
　　甜葶藶(隔紙/炒)黒牽牛(炒/)　漢防己　　杏仁(炒各/一錢)¶
　右為末入杏仁泥取蒸陳棗肉和再搗為丸如麻子¶
　大每五丸至七丸生薑湯下¶
　按此下濕之劑也¶
全嬰方雄朱丸治小兒咳嗽有痰潮熱¶
<pb:KR3e0068_WYG_050-76b>¶
　　雄黄(一錢半/)巴豆(七粒/)　半夏(半兩/)¶
　右為末糊丸小豆大一嵗二丸姜湯下¶
　按此𨗳風痰濕痰乳癖藥也¶
潤肺散治小兒涎𠻳不已氣急煩渇¶
　　麻黄(二錢/)　甘草(一錢/)　人參　　　知母(各二/錢半)¶
　　陳皮(一分/)　桔梗　　　阿膠(炒/)　　百部(各半/錢)¶
　右為末三嵗一錢水煎¶
　按此手太隂足太陽藥也¶
<pb:KR3e0068_WYG_050-77a>¶
人參丸治小兒欬嗽有痰氣急惡心¶
　　人參　　　半夏　　　白术　　　川姜¶
　　南星(炮/)¶
　右等分為末姜糊丸小豆大三十丸姜湯下¶
　按此手足太隂藥也¶
參杏膏治小兒久新咳𠻳氣急惡心有痰咯血¶
　　人參　　　阿膠　　　杏仁(炒/)　　欵冬花¶
　　五味子　　甘草　　　訶子　　　貝母¶
<pb:KR3e0068_WYG_050-77b>¶
　右等分為末煉蜜丸雞頭大三嵗兒一丸白湯下¶
補肺散治小兒久患欬嗽氣急有痰¶
　　阿膠　　　糯米(各一兩/)馬兠鈴　　甘草(各半/兩)¶
　　杏仁(七十粒/)大力子(一分/)¶
　右㕮咀三嵗兒一錢水煎服¶
　按此二方手太隂之的藥也¶
瀉肺散治小兒肺氣熱盛而欬¶
　　方見熱門瀉白散¶
<pb:KR3e0068_WYG_050-78a>¶
　　治嘔吐之劑¶
茯苓半夏湯¶
　　方見前瀉劑¶
迴生散治小兒吐瀉¶
　　方見前¶
異功散¶
　　方見前瀉劑¶
藿香散治脾胃虚有熱面赤嘔噦¶
<pb:KR3e0068_WYG_050-78b>¶
　　麥門冬　　半夏　　甘草(炙/)　　石膏(各半/兩)¶
　　藿香(一分/)¶
　右為末每半錢至一錢水煎入薑¶
全嬰方消食丸治小兒生冷傷脾腹痛惡心¶
　　即局方小七香丸¶
拔萃定吐紫金核¶
　　半夏末(製/)　人參　　白术　　　木香¶
　　丁香　　　藿香(各二錢半/)¶
<pb:KR3e0068_WYG_050-79a>¶
　右為末稀糊為丸如李核大後用沈香硃砂各一錢¶
　研勻為衣隂乾每一丸棗湯磨下¶
謝氏燒針丸専主吐逆¶
　　府丹不拘多少¶
　右件研極細去皮小棗肉和劑為雞頭大每用針簽¶
　於燈上燒灰為末乳汁下一丸¶
　按此亦刼劑也已上方唯藿香散出陽明例藥餘温¶
　劑宜隨輕重選擇出理中例¶
<pb:KR3e0068_WYG_050-79b>¶
　　治疳之劑¶
錢氏木香丸治小兒疳瘦腹大¶
　　木香　　　青黛　　　㯽榔　　　豆蔲(各一/分)¶
　　麝香(一錢半/)續隨子(一兩/)蝦蟇(三箇燒存性/)¶
　右為末蜜丸菉豆大每三五丸至一二十丸薄荷湯¶
　下¶
　按此手足太隂藥也¶
六味地黄丸治小兒疳瘦不行解顖骨熱¶
<pb:KR3e0068_WYG_050-80a>¶
　　方見補虚門¶
全嬰方蘆薈丸治小兒疳氣腹急骨熱¶
　　蘆薈　　　木香　　檳榔(各一分/)黄連(一兩/)¶
　　蕪荑(去皮/)　青皮　　陳皮(各半兩/)巴豆(三七/粒同)¶
　　(上四味炒黄去豆/)　　　蝦蟇(酒浸炙黄去骨一/兩)¶
　右為末猪膽丸小豆大三嵗三十丸米湯下¶
　按此手少隂手足太隂藥也¶
蒸雞丸治小兒疳癆骨蒸潮熱盗汗瘦弱腹急面黄食¶
<pb:KR3e0068_WYG_050-80b>¶
　不生肌肉¶
　　黄連(二兩/)　柴胡(一兩/)　蕪荑　　鶴虱(各半/兩)¶
　　秦芁　　　知母　　　紫芩　　史君子(去/殻)¶
　　(炒各一兩/)¶
　右為末黄雄雞一隻重一斤籠之専以大麻子飼之¶
　五日後去毛及腸肚淨入前末子以綫縫之取小甑¶
　子先以黒豆鋪甑底三寸安雞四旁及上黒豆葢之¶
　早蒸至晩取肉研和硬入酒糊丸如小豆大二嵗二¶
<pb:KR3e0068_WYG_050-81a>¶
　十丸加減與之米飲下忌猪肉¶
　按此手少隂足少陽藥也¶
肥兒丸截疳殺䖝治腹脹消食¶
　　史君子(肉/)　蘿白子(各二/兩)小紅棗(肉一/兩)糖毬子(末/)¶
　　飛羅麫(各二兩/)¶
　右取好黄土和作一爐墩子内底下蘿白片鋪一層¶
　次將史君子肉鋪在當中次又鋪蘿白一層上安棗¶
　肉葢於上以泥封固其外以炭火煆至内三物熟爛¶
<pb:KR3e0068_WYG_050-81b>¶
　了取出以飛麫毬子末和勻丸如麻子大量兒大小¶
　與服米飲下¶
　按此足陽明太陽藥也¶
五疳消食丸消疳殺䖝退熱磨積進食¶
　　史君子(肉炒/)　麥蘖(炒/)　　陳皮¶
　　麥麯(炒/)　　　蕪荑　　　草龍膽¶
　　黄連(炒/)　　　糖毬子(等分/)¶
　右為細末陳米飯為丸如黍米大每十丸米飲下¶
<pb:KR3e0068_WYG_050-82a>¶
　按此手少隂太隂藥也然疳證自有虛實積熱等致¶
　不同已上諸方未能以盡其變學者自宜推格治之¶
　　治瘡疹之劑¶
升麻湯治小兒瘡疹未出發熱¶
　　升麻　　　葛根　　　芍藥　　甘草¶
　右㕮咀水煎¶
　按此足太陽陽明藥也¶
錢氏四聖散治瘡疹出不快¶
<pb:KR3e0068_WYG_050-82b>¶
　　紫草　　　木通　　　甘草(炙/)　　枳殻(炒/)¶
　右等分為粗末每一錢水煎服陳氏加黄茋¶
　按此足陽明手太隂藥也¶
調肝散治瘡疹大盛宜服此令瘡不入眼¶
　　生犀(二錢半/)龍膽草(一錢/)黄茋(半兩/)　大黄(二錢/)¶
　　桑白皮(半兩/炒)鈎藤子(各一/錢)石膏(半兩/)　麻黄¶
　　𤓰蔞　　　甘草¶
　右為粗末每二錢水煎服食後¶
<pb:KR3e0068_WYG_050-83a>¶
　按此手太隂足陽明藥也内外實者非此不可¶
化毒湯治豆瘡已出不快¶
　　紫草茸　　升麻　　　甘草(炙等分/)¶
　右㕮咀入粳米五十粒水煎¶
　按此足陽明藥也¶
鼠黏子湯治豆瘡欲出未能得透皮膚熱眼赤心煩咽¶
　嗌不利¶
　　鼠黏子(炒四錢/)荆芥穗(二錢/)甘草(一錢/)防風(半錢/)¶
<pb:KR3e0068_WYG_050-83b>¶
　右為細末沸湯㸃服去防風名消毒散¶
　按此太陽少陽藥首論温平者此也¶
活血散治豆瘡出不快¶
　　白芍藥(炒一錢/)¶
　右為末酒調服腹痛温熱水調下¶
　按此正的太隂藥也海藏云張和之治四肢出不快¶
　加防風大效¶
犀角地黄湯治瘡疹出太盛便血或鼻衂¶
<pb:KR3e0068_WYG_050-84a>¶
　　犀角(一兩/)　生地黄(二兩/)赤芍(三分/)牡丹皮(一兩/)¶
　右㕮咀三歲兒一二錢水煎服¶
　按此足太隂少隂手太隂藥也¶
葛根麥門冬散治小兒熱毒班瘡出多心神煩悶¶
　　葛根　　　麥門冬(各三/錢)人參(二錢/)　石膏(半兩/)¶
　　升麻　　　甘草　　　茯苓(各二錢/)赤芍(一錢/)¶
　右㕮咀每三錢水煎服¶
　按此足陽明手太隂藥也¶
<pb:KR3e0068_WYG_050-84b>¶
連翹散治瘡痘發熱¶
　　連翹　　　防風　　　梔子　　　甘草¶
　右為末水煎¶
　按此治熱在外而不厥少陽藥也¶
如聖飲子治瘡疹毒攻咽嗌腫痛¶
　　桔梗　　　甘草　　　鼠黏子(炒各/一兩)麥門冬(半/兩)¶
　右為末竹葉同煎二三錢¶
　按此手太隂少隂藥也¶
<pb:KR3e0068_WYG_050-85a>¶
解毒防風湯¶
　　防風　　　地骨皮　　　黄茋　　芍藥¶
　　荆芥　　　枳殻　　　　鼠黏子(各半兩/)¶
　右為粗末每服四五錢水煎¶
　按此手足太隂藥也¶
真牙湯治㿀瘡黑陷者¶
　　人牙二枚燒存性入麝香少許¶
　右為末用紫草升麻湯調下¶
<pb:KR3e0068_WYG_050-85b>¶
御藥院方無價散治㿀瘡不出黑陷欲死者¶
　　人猫猪犬糞臘月内燒為灰¶
　右為末每一字蜜湯調服量大小與之¶
　按此二方刼劑也¶
當歸丸治瘡疹能食而大便秘¶
　　當歸(半兩/)　甘草(一錢/)　黄連　　　大黄(各二/錢半)¶
　右將歸熬膏子入下三味末為丸漸加服至利為度¶
　按此足陽明厥隂藥也¶
<pb:KR3e0068_WYG_050-86a>¶
棗變百祥丸¶
　　紅牙大戟(去骨/一兩)青州棗(去核三/十箇)¶
　右用水一碗同煎至水盡為度去大㦸不用將棗焙¶
　乾可和作劑從少至多服至利為度¶
　按此足少隂藥也¶
陳氏異功散治小兒痘瘡欲靨之際頭温足指冷或腹¶
　脹㵼渇氣促或身不壯熱悶亂不寜臥則哽氣煩渇¶
　咬牙¶
<pb:KR3e0068_WYG_050-86b>¶
　　木香(三錢半/)官桂(二錢/)　當歸(三錢半/)人參(二錢/半)¶
　　茯苓(二錢/)　陳皮　　　厚朴(二錢半/)白术(二錢/)¶
　　半夏(一錢半/)丁香　　　肉豆蔲(二錢/半)附子(一錢/半)¶
　右為粗末每二三錢水煎入薑棗¶
　按此足太陽少隂厥隂手足太隂藥也¶
　謹按已上瘡疹諸方有升散補脾凉血㵼火清神攻¶
　下温中補刼之法不同學者自宜取擇¶
局方凉膈散治瘡痘已出發熱作渇脈實悶亂便實者¶
<pb:KR3e0068_WYG_050-87a>¶
　　方見火門¶
　謹按瘡瘍已發有寒熱温凉不同形氣虛盛之異己¶
　上二方宜對脈證選用有起死迴生之効也足陽明¶
　藥¶
地骨皮鼠黏子湯　本方加地骨皮¶
桔梗甘草鼠黏子湯¶
桔梗甘草梔子湯¶
防風芍藥甘草湯　並三味治證見前¶
<pb:KR3e0068_WYG_050-87b>¶
升麻加紫草湯¶
　　升麻湯加紫草¶
荆芥甘草防風湯¶
　　三味治證見前¶
紫草甘草枳殻湯¶
　　四聖散减木通¶
連翹防風湯¶
　　前連翹散减梔子¶
<pb:KR3e0068_WYG_050-88a>¶
　並治證見前論¶
　¶
　¶
　¶
　¶
　¶
　¶
　¶
<pb:KR3e0068_WYG_050-88b>¶
　¶
　¶
　¶
　¶
　¶
　¶
　¶
　玉機微義卷五十¶
