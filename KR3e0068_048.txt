# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.310217
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷四十八
<pb:KR3e0068_WYG_048-1a>¶
欽定四庫全書¶
　玉機微義卷四十八　　明　徐用誠　原輯¶
　　　　　　　　　　　　　劉　純　續增¶
　痺證門¶
　　内經叙痺¶
經曰風寒濕三氣雜至合而為痺其風氣勝者為行痺¶
寒氣勝者為痛痺濕氣勝者為著痺以冬遇此為骨痺¶
以夏遇此為筋痺以夏遇此為脈痺以至隂遇此為肌¶
<pb:KR3e0068_WYG_048-1b>¶
痺以秋遇此為皮痺¶
　按本論備五臟等痺甚詳宜玩本文¶
　　脈法¶
脈經曰脈澁而緊痺病¶
　　論痺證所因不同¶
陳無擇曰雖三氣合痺其用不同三氣襲人經絡入於¶
筋脈皮肉肌骨乆而不已則入五臟煩滿喘而嘔者是¶
痺客於肺煩心上氣嗌乾恐噫厥脹滿者是痺客於心¶
<pb:KR3e0068_WYG_048-2a>¶
多飲數小便小腹痛如懐妊夜卧則驚者是痺客於肝¶
善脹尻以代腫脊以代頭者是痺客於腎四肢&KR0520;墮發¶
欬嘔沫上為大寒者是痺客於脾又有腸痺胞痺及六¶
腑各有俞風寒濕所中治之隨其腑俞以施針灸之法¶
仍服逐三氣發散等藥則病自愈大抵痺之為病寒多¶
則痛風多則行濕多則著在骨則重而不舉在脈則血¶
凝不流在筋則屈而不伸在肉則不仁在脾則寒逢寒¶
則急逢熱則縱又有血痺以類相從外有支飲作痺¶
<pb:KR3e0068_WYG_048-2b>¶
　謹按痺之為證有筋攣不伸肌肉不仁者與風證絶¶
　相似故世俗多類於風痿痺證通治此千古之弊也徐¶
　先生已於卷首分出痿證一門大抵固當分其所因¶
　風則陽受之痺感風寒濕之氣則隂受之為病多重¶
　痛沈著患者難易得去如錢仲陽為宋之一代明醫¶
　自患周痺止能移於手足為之偏廢不能盡去可見¶
　其為難治也况今世俗多類於風證通治宜乎不能¶
　得其病情也¶
<pb:KR3e0068_WYG_048-3a>¶
　　論痺因虛所致¶
嚴氏曰痺證因體虚腠理空䟱受之而成逢寒則急逢¶
熱則縱隨所受邪氣而生證也診其脈大而濇為痺脈¶
來急亦為痺脈濇而緊者亦為痺又有風血痺隂邪入¶
於血經故也¶
　謹按人感三氣為痺者正因形虚血虚爾但有在肌¶
　皮血脈淺深之異故入臟者死雖陳氏具經論頗詳¶
　而其方未能以盡其變學者自宜充擴也¶
<pb:KR3e0068_WYG_048-3b>¶
　痺證治法¶
　　温經勝濕之劑¶
三因附子湯治風寒濕痺骨節疼痛皮膚不仁肌肉重¶
　著四肢緩縱¶
　　附子(生/)　　白芍　　　桂心　　　甘草¶
　　白茯苓　　人參(各三分/)白术(一兩/)¶
　右㕮咀每服四錢水煎服¶
　按此太陽例藥温中觧表之劑¶
<pb:KR3e0068_WYG_048-4a>¶
　　疎風養血之劑¶
三因黄茋五物湯治人骨弱肌重因疲勞汗出卧不時¶
　動揺加以微風遂作血痺脈當隂陽俱微尺中少緊¶
　身體如風痺狀¶
　　黄茋　　　芍藥　　　桂心(等分/)¶
　右㕮咀每服四五錢入薑棗煎¶
嚴氏蠲痺湯治身體煩疼項背拘急或痛或重舉動艱¶
　難手足冷痺腰腿沈重筋脈無力¶
<pb:KR3e0068_WYG_048-4b>¶
　　當歸　　　芍藥　　　黄茋　　　片子薑黄¶
　　羌活(各一兩半/)　　　　甘草(炙半兩/)¶
　右㕮咀每服四五錢入薑棗煎¶
黄茋酒治風濕痺身體頑麻皮膚瘙痒筋脈攣急言語¶
　蹇澁手足不遂時覺不仁¶
　　黄茋　　　防風　　　桂　　　　天麻¶
　　萆&KR1082;　　　石斛　　　虎骨(炙/)　　白芍¶
　　當歸　　　雲母粉　　白术　　　茵芋葉¶
<pb:KR3e0068_WYG_048-5a>¶
　　木香　　　仙靈脾　　甘草　　　川續斷¶
　右剉如麻豆大以生絹袋盛好酒一斗浸之春五夏¶
　三秋七冬十日每服一盞温服之不拘時¶
防風湯治血痺皮膚不仁¶
　　防風(二兩/)　川獨活　　川當歸　　赤茯苓¶
　　秦芁　　　赤芍　　　黄芩(各一兩/)桂心¶
　　杏仁　　　甘草(炙各半兩/)¶
　右㕮咀每四五錢入薑煎¶
<pb:KR3e0068_WYG_048-5b>¶
獨活寄生湯治肝腎虛弱感風濕致痺兩脛緩縱痺弱¶
　不仁¶
　　方見脚氣門¶
　謹按已上方多太陽例藥也大扺痺證有兼風兼濕¶
　寒熱獨勝腑臟所受不同用者自宜擴充然此證因¶
　虛而感既著體不去須製對證藥日夜飲之雖留連¶
　不愈能守病禁不令入臟庶可扶持也如錢仲陽取¶
　茯苓其大逾斗者以法噉之閲月乃盡由此雖偏廢¶
<pb:KR3e0068_WYG_048-6a>¶
　而氣骨堅悍如無疾者夀八十二而終惜乎其方無¶
　傳¶
　　治痰飲之劑¶
茯苓湯治支飲手足麻痺多唾眩冐¶
　　半夏　　　赤茯苓　　橘紅(各一兩/)枳實¶
　　桔梗　　　甘草(各半兩/)¶
　右㕮咀每服四五錢入薑七片水煎¶
　按此言支飲能為痺證即飲能為脚氣證是也大抵¶
<pb:KR3e0068_WYG_048-6b>¶
　因虛而傳注邪客日久榮衞壅&KR0625;多致濕熱經緩不¶
　能自收持如逄熱則縱也已上方未能盡其例用者¶
　自宜通變也¶
　¶
　¶
　¶
　¶
　玉機微義卷四十八¶
