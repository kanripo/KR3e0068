# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:03.716682
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷十七
<pb:KR3e0068_WYG_017-1a>¶
欽定四庫全書¶
　玉機微義卷十七　　　明　徐用誠　原輯¶
　　　　　　　　　　　　　劉　純　續増¶
　血證門¶
　　諸經敘血證所因¶
内經厥論云陽明厥逆喘欬身熱善驚衂吐血　温淫¶
汗出&KR0864;衂　生氣通天論云陽氣者大怒則形氣絶而¶
血菀於上¶
<pb:KR3e0068_WYG_017-1b>¶
氣厥論云脾移熱於肝則為驚衂胞移熱於膀胱則癃¶
溺血　舉痛論云怒則氣逆甚則嘔血故氣上矣　陰¶
陽别論云結陰者便血(云云見下/)　鍼經云厥氣生足悗¶
悗生脛寒後則血(云云見積聚門/)脈經云下血先見血¶
後見便此近血也先見便後見血此逺血也¶
　　脈法¶
内經云脈來懸鈎為衂血常脈脈至而搏血衂身熱者¶
死　腸癖下膿血脈弦絶則死滑大則生　血温身熱¶
<pb:KR3e0068_WYG_017-2a>¶
者死　脈經曰脈得諸澁濡弱為亡血　脈來輕輕在¶
肌肉尺中自浮目睛暈黄衂必未止　太陽脈大而浮¶
必衂吐血　病人面無血色無寒熱脈沈沈弦衂也¶
脈浮弱手按之絶者下血　脈芤為失血　濇為少血¶
　尺脈滑而疾為血虚　脈弦而𦂳脇痛臟傷有瘀血¶
　吐血唾血脈滑小弱者生實大者死　唾血脈𦂳强¶
者死滑者生　腎脈小搏沈為腸癖下血心肝癖亦下¶
血¶
<pb:KR3e0068_WYG_017-2b>¶
　　論血證分三因¶
陳無擇云衂者因傷風寒暑濕流傳經絡湧泄于清氣¶
道中而致者皆外所因積怒傷肝積憂傷肺煩思傷脾¶
失志陽腎暴喜傷心皆能動血隨氣上溢清氣道中而¶
致者屬内因飲酒過多啖炙煿辛熱或墜墮車馬傷損¶
致者為不内外因吐血者或因四氣傷于外七情動于¶
内及飲食房勞墜閃傷損致榮血留聚膈間滿則吐溢¶
世謂妄行或吐瘀血此名内傷　便血或清或濁或鮮¶
<pb:KR3e0068_WYG_017-3a>¶
或黒或在便前便後或與泄物並下此由内外有所感¶
傷疑停在胃隨氣下通亦妄行之類　尿血因心腎氣¶
結所致或憂勞房室過度此得之虚寒不可專以血得¶
熱而淖　二者皆致尿血與淋不同¶
　謹按衂血下血傷寒邪氣壅迫於經而致者故有之¶
　雜證見者多火熱所致或吐溢於空竅皆五志所動¶
　或陰分鬱熱或内外有所傷而成有寒邪者少如尿¶
　血因房勞者實由精氣滑脫陰虚火動榮血妄行爾¶
<pb:KR3e0068_WYG_017-3b>¶
　已上論為虚寒恐未必然也若便血清者屬榮虚有¶
　熱濁屬熱與濕色鮮者屬火黒者火極與泄物並下¶
　屬有積或絡脈傷也並宜分治¶
　　論下血為内傷絡脈所致¶
　　詳見積聚門¶
　　論嘔唾血溢為氣逆所致¶
東垣曰經云怒氣逆甚則嘔血暴癉内逆肝肺相搏血溢鼻¶
口取天府穴又足少隂腎之脈從腎上貫肝入肺中循喉嚨¶
<pb:KR3e0068_WYG_017-4a>¶
其病則飢不欲食面黒如地色咳唾則有血夫氣者陽¶
也血者隂也氣主呴之血主濡之今血妄行上出於鼻口¶
者皆氣逆也故經言陽明厥逆怒則氣逆暴癉内逆者是也¶
　謹按悲氣勞氣等皆能致血證詳見氣門但怒氣致¶
　血證者則暴甚故經曰抑怒以全隂者是矣否則五¶
　志之火動甚火載血上錯經妄行也¶
　　論衂吐血泄為火熱所致¶
原病式曰衂者陽熱怫鬱干於足陽明而上熱則血妄¶
<pb:KR3e0068_WYG_017-4b>¶
行鼻衂也　血溢者上出也心養扵血故熱甚則血有¶
餘而妄行或謂嘔吐紫凝血為寒者誤也此非冷凝由¶
熱甚銷爍以為稠濁而熱甚則水化制之故赤兼黒而¶
為紫也　血泄熱客下焦而大小便血也　衂衊血汙¶
血出也汙者濁也心火熱極則血有餘熱氣上甚則為血¶
溢熱勢亢極則燥而汙濁害承乃制則色兼黒而為紫也¶
　　論衂血下血為傷寒所致¶
成無已曰傷寒衂者為邪氣不得發散壅盛於經逼迫¶
<pb:KR3e0068_WYG_017-5a>¶
於血則因致衂也桂枝湯麻黄湯治衂者非治衂也即¶
是發散經中邪氣爾至畜血者血在下焦結聚而不行¶
畜積而不散者是也血菀於上而吐血者謂之薄厥留¶
於下而瘀者謂之畜血此由太陽隨經瘀熱在裏血為¶
熱所搏結而不行畜於下焦之所致經曰太陽病七八¶
日表證仍在脈微而沈反不結胸其人如狂者以熱在¶
下焦少腹當鞕滿小便自利者下血乃愈¶
傷寒例少陰證下利便膿血者桃花湯以固脫散寒補¶
<pb:KR3e0068_WYG_017-5b>¶
正¶
許氏治少隂誤汗衂血及臍中出血用薑附湯治少陰¶
之本¶
陰證略例治三焦出血色紫不鮮此重沓寒濕化毒凝¶
泣浸漬而成治要用黒錫丹(見直指方/)¶
　按所論已上證皆寒邪之變病也至又有甚者如論¶
　云服桂枝湯吐血其後必吐膿血又厥陰證傷寒六¶
　七日大下後寸脈沈而遲手足厥冷下部脈不至咽¶
<pb:KR3e0068_WYG_017-6a>¶
　喉不利唾膿血泄利不止者為難治宜麻黄升麻湯¶
　火邪亦咽燥唾血陽毒亦吐血皆變證之極者也非¶
　衂證之比大抵傷寒畜血下血為傳變故下血衂血¶
　身凉乃愈其不傳變入裏邪氣不得發散逼迫於血¶
　因致妄行於下者為逆下血必多不能止為難治也¶
　　論結陰便血¶
衞生寶鑑云真定史十年四十二形體本瘦秋時因勉¶
强飲酸酒數杯少時腹痛次傳下利無度待十餘日便¶
<pb:KR3e0068_WYG_017-6b>¶
後見血或紅或紫腹鳴時痛諸醫以為血熱用芍藥柏¶
皮丸治之未效仍不欲食食則嘔酸形體愈瘦面色青¶
黄不澤心下痞惡冷物口乾時有煩燥不得安臥診時¶
脈弦細而微遲手足稍冷經曰結陰者便血一升再結¶
二升三結三升又邪在五臟則陰脈不和陰脈不和則¶
血留之結陰之病陰氣内結不得外行無所禀滲入腸¶
間故便血也外灸中脘三里氣海等穴内服平胃地榆¶
湯而愈¶
<pb:KR3e0068_WYG_017-7a>¶
　按此治例實内傷法也宜與積聚門敘積之始兼看¶
　　血屬陰難成易虧論¶
丹溪曰經云人年至四十陰氣自半而起居衰矣又曰¶
男子六十四而精絶女子四十九而經斷夫以陰氣之¶
成止供給二十年之運用已先虧矣人之情欲無涯此¶
難成易虧之陰氣若之何而可以縱欲也¶
　謹按或曰經云榮者水穀之精也和調五臟洒陳於¶
　六腑乃能入於脈也源源而來生化於脾總統於心¶
<pb:KR3e0068_WYG_017-7b>¶
　藏受於肝宣布於肺施泄於腎灌溉一身目得之而¶
　能視耳得之而能聴手得之而能攝掌得之而能握¶
　足得之而能步臟得之而能液腑得之而能氣是以¶
　出入升降濡潤宣通者由此使然也注之於脈少則¶
　濇充則實常以飲食日滋故能陽生陰長取汁變化¶
　而赤為血也生化旺則諸經恃此而長養衰耗竭則¶
　百脈由此而空虚可不謹養哉故曰血者神氣也持¶
　之則存失之則亡是知血盛則形盛血弱則形衰神静¶
<pb:KR3e0068_WYG_017-8a>¶
　則陰生形役則陽亢陽盛則陰必衰又何言陽旺而¶
　生陰血也蓋謂血氣之常陰從乎陽隨氣運行於内¶
　苟無陰以羈束則氣何以樹立故其致病也易調治¶
　也難以其比陽常虧而又損之則陽易亢陰易乏之¶
　論可以見矣諸經有云陽道實陰道虚陰道常乏陽¶
　常有餘陰常不足以人之生也年至十四經行至四¶
　十九而經斷可見陰血之難成易虧如此陰氣一傷¶
　所變之證妄行於上則吐衂衰涸於外則虚勞忘反¶
<pb:KR3e0068_WYG_017-8b>¶
　於下則便紅稍熱膀胱則癃閉溺血滲透腸間則為¶
　腸風陰虚陽搏則為崩中濕蒸熱瘀則為滯下熱極¶
　腐化則為膿血火極似水血色紫黒熱勝於陰發為¶
　瘡瘍濕滯於血則為痛痒癮疹皮膚則為冷痺畜之¶
　在上則人喜忘畜之在下則人喜狂墮恐跌仆則瘀¶
　惡内凝若分部位身半以上同天之陽身半以下同¶
　地之陰此特舉其所顯之證者治血必血屬之藥欲¶
　求血藥其四物之謂乎河間謂隨證輔佐謂之六合¶
<pb:KR3e0068_WYG_017-9a>¶
　湯者詳言之矣余故陳其氣味專司之要不可不察¶
　夫川芎血中氣藥也通肝經性味辛散能行血滯於¶
　氣也地黄血中血藥也通腎經性味甘寒能生真陰¶
　之虚也當歸分二治血中主藥也通肝經性味辛温¶
　全用能活血各歸其經也芍藥陰分藥也通脾經性¶
　味酸寒能和血治虚腹痛也若求陰藥之屬必於此¶
　而取則焉脾胃論有云若善治者隨經損益摘其一¶
　二味之所宜為主治可也此特論血病而求血藥之¶
<pb:KR3e0068_WYG_017-9b>¶
　屬者也若氣虚血弱又當從長沙血虚以人參補之¶
　陽旺則生陰血也若四物者獨能生血分受傷為氣¶
　不虚也輔佐之屬若桃仁紅花蘇木血竭牡丹皮者¶
　血滯所宜蒲黄阿膠地榆百草霜棕櫚灰者血崩所¶
　宜乳香沒藥五靈脂凌霄花者血痛所宜蓯蓉瑣腸¶
　牛膝枸杞子益母草夏枯草敗龜板者血虚所宜乳¶
　酪血液之物血燥所宜乾姜桂者血寒所宜生地黄¶
　苦參血熱所宜特取其正治大畧耳以能觸類而長¶
<pb:KR3e0068_WYG_017-10a>¶
　可謂應無窮之變矣¶
　　論治血證大法¶
東垣曰傷寒家衂血者仲景言不可發汗蓋為脈微也¶
若浮𦂳者麻黄湯浮緩者桂枝湯脈已微者二藥俱不¶
可用宜黄芩芍藥湯主之雜病見血多責其熱如衂血¶
出於肺以犀角升麻栀子黄芩芍藥生地黄紫參丹參¶
阿膠之類主之咯唾血者出於腎以天門冬麥門冬貝¶
母知母桔梗百部黄柏逺志熟地黄之類主之痰涎血¶
<pb:KR3e0068_WYG_017-10b>¶
者出於脾葛根黄茋黄連芍藥當歸甘草沈香之類主¶
之嘔吐血出於胃也實者犀角地黄湯主之虚者小建¶
中湯加黄連主之血證上行或唾或嘔或吐皆逆也若¶
變而下行為惡痢者順也血上行為逆其治難下行為¶
順其治易故仲景云畜血證下血者當自愈也與此意¶
同若無病之人忽然下痢其病進也今病血證上行而¶
復下行惡痢者其邪欲去是知吉也經曰諸見血身熱¶
脈大者難治是火邪勝也身凉脈静者易治是正氣復¶
<pb:KR3e0068_WYG_017-11a>¶
也故脈訣云鼻衂吐血沈細宜忽然浮大即傾危此之¶
謂也¶
　血證治法¶
　　婦室經血諸證詳見婦人門¶
　　治風之劑¶
敗毒散治風熱流入大腸經下血不止若因酒毒加黄¶
連¶
　　方見欬門¶
<pb:KR3e0068_WYG_017-11b>¶
　按此出少陽例表裏藥也¶
本事方槐花散治腸風臟毒下血¶
　　槐花(炒/)　　柏葉(杵/)　　荆芥穗　　枳殻(等分/)¶
　右為末每服二錢空心米飲送下¶
拔萃方結陰丹治腸風下血臟毒下血¶
　　枳殻(炒/)　　葳靈仙　　黄茋　　　陳皮¶
　　椿根　　　何首烏　　荆芥穗(等分/)¶
　右為末酒糊丸桐子大每五七十丸米飲下入醋少¶
<pb:KR3e0068_WYG_017-12a>¶
　許¶
　按此二方手太陰陽明藥也¶
濟生加減四物湯治腸風下血不止¶
　　側柏葉　　生地黄　　當歸　　　川芎(各一/兩)¶
　　枳殻　　　荆芥穗　　槐花(炒/)　　甘草(各半/兩炙)¶
　右咀每四錢入烏梅薑同煎¶
　按此手足厥陰太陰藥也大抵此藥主補血凉血而¶
　以風為虚象者蓋非風客於腸間也¶
<pb:KR3e0068_WYG_017-12b>¶
東垣黄茋芍藥湯治衂多歳面黄眼澁多眵手麻¶
　　黄茋(三兩/)　甘草(炙二兩/)升麻　　　葛根¶
　　芍藥(各一兩/)羌活(半兩/)¶
　右㕮咀每三錢水煎温服¶
　按此手足太陰陽明藥也然血虚久則陽分亦虚矣¶
　故血不足則麻木陰虚火動變證百出亦實非風也¶
　此出升陽滋陰例¶
　　治寒之劑¶
<pb:KR3e0068_WYG_017-13a>¶
東垣麻黄桂枝湯治感寒發衂脈微弱者¶
　　麻黄　　　黄茋　　　白芍　　　甘草(各一/錢)¶
　　桂枝　　　當歸(各半錢/)人參(一分/)　麥門冬(三/分)¶
　　五味子(五箇/)¶
　右㕮咀作一服水煎¶
　按此太陽例藥也傷寒論有例兹不詳錄¶
濟生斷紅丸治臟腑虚寒下血不止面色痿黄羸瘦¶
　　側柏葉(炒/)　川續斷(酒浸/)鹿茸(醋煮/)　附子(炮/)¶
<pb:KR3e0068_WYG_017-13b>¶
　　黄茋　　　阿膠(炒/)　　當歸(各一兩/)白礬(枯一/兩)¶
　右為末醋煮米糊丸如梧子大每七十丸空心米飲¶
　送下¶
　按此厥陰例藥也¶
寶鑑平胃地榆湯治結陰便血¶
　　白术　　　陳皮　　　茯苓　　厚朴¶
　　葛根(各半錢/)地榆(七分/)　乾薑(五分/)　炙甘草¶
　　當歸　　　炒麯　　　白芍　　　人參¶
<pb:KR3e0068_WYG_017-14a>¶
　　益智仁(各三/分)蒼术　　　升麻　　　附子(炮各/一錢)¶
　右㕮咀作一服水煎加薑棗¶
　按此少陰例藥也¶
　　治暑之劑¶
局方黄連香薷飲治伏暑純下鮮血¶
　　方見暑門¶
　按此手少陰足太陰藥心主血脾裹血也¶
枇杷葉散治水毒攻心嘔吐鮮血¶
<pb:KR3e0068_WYG_017-14b>¶
　　香薷(二錢/)　厚朴(一錢半/)甘草(炙/)　　麥門冬¶
　　乾木𤓰　　白茅根(各一/錢)枇杷葉　　陳皮¶
　　丁香(各半錢/)¶
　右細末每二錢入薑煎¶
　按此手足太陰經藥中熱者慎之¶
　　治濕之劑¶
胃風湯治風濕乗虚入於腸胃下瘀血者¶
　　方見滯下門¶
<pb:KR3e0068_WYG_017-15a>¶
拔萃升陽和血湯治腸癖下血作派其血唧出有力而¶
　逺射四散如篩春二月中下二行腹中大作痛乃陽¶
　明氣衝熱毒所作也當去濕毒和血而愈¶
　　生地黄　　牡丹皮　　生甘草(各半/錢)炙甘草¶
　　黄茋(各一錢/)當歸身　　熟地黄　　蒼术¶
　　秦艽　　　肉桂(各三分/)陳皮(二分/)　升麻(七分/)¶
　　芍藥(一錢半/)¶
　右㕮咀作一服水煎¶
<pb:KR3e0068_WYG_017-15b>¶
當歸和血散治腸癖濕毒下血¶
　　槐花　　　青皮(各六分/)當歸身　　升麻(各二/錢)¶
　　川芎(四分/)　荆芥穗　　熟地黄　　白术(各六/分)¶
　右為末每服三二錢米飲調下¶
　按此諸方疎風勝濕藥也然濕熱者多宜從滯下法¶
　擇用¶
　　治熱之劑¶
局方龍腦雞蘇丸治膈熱欬嗽或吐血衂血¶
<pb:KR3e0068_WYG_017-16a>¶
　　方見熱門¶
甘露飲治男女血妄流溢或吐或咯衂血齒齦臭出血¶
　並治之¶
　　方見熱門¶
簡易選竒黄茋散治欬血成勞¶
　　黄茋　　　麥門冬　　熟地黄　　桔梗¶
　　白芍(各半兩/)甘草(四錢/)¶
　右㕮咀每服半兩水煎¶
<pb:KR3e0068_WYG_017-16b>¶
　按此手太陰足少陰藥也¶
濟生犀角地黄湯治鬱熱不解干經絡隨氣湧泄為衂¶
　血或清道閉塞流入胃脘吐出清血如鼻衂吐血不¶
　盡餘血停留致面色痿黄大便黒者並宜服¶
　　犀角　　　生地黄　　白芍　　　牡丹皮(等/分)¶
　右㕮咀每四錢水煎¶
　按此足太陰藥也¶
良方四生丸凡吐衂血陽乗於陰血熱妄行宜此¶
<pb:KR3e0068_WYG_017-17a>¶
　　生荷葉　　生艾葉　　生柏葉　　生地黄(等/分)¶
　右爛研丸如雞子大每一丸水煎服或用鹽湯化下¶
河間生地黄散治鬱熱衂血咯血吐血¶
　　枸杞　　　柴胡　　　黄連　　　地骨皮¶
　　天門冬　　白芍　　　甘草　　　黄芩¶
　　黄茋　　　生地黄　　熟地黄(等分/)¶
　右㕮咀水煎服下血者加地榆¶
　按此二方手足少陰太陰藥也¶
<pb:KR3e0068_WYG_017-17b>¶
局方槐角丸治五種腸風下血痔瘻脫肛下血並宜服¶
　之¶
　　槐角(炒一兩/)地榆　　　黄芩　　　當歸¶
　　防風　　　枳殻(麫炒各半斤/)¶
　右為末酒糊丸如梧子大每三四十丸空心米飲下¶
　按此雖有治風例而性味辛苦寒故從熱劑少陽藥¶
　也¶
秘方枳殻湯治便血下血¶
<pb:KR3e0068_WYG_017-18a>¶
　　枳殻(一兩麫/炒)黄連(一兩以槐花四兩/同炒去花不用)¶
　右二味水煎取濃食前温服¶
　按此又氣例藥也¶
　　治火之劑¶
黄連解毒湯¶
大金花丸¶
　　方並見火門¶
　　理氣之劑¶
<pb:KR3e0068_WYG_017-18b>¶
三因茯苓補心湯治心氣虚耗不能藏血以致面色黄¶
　瘁五心煩熱欬嗽唾血¶
　　半夏　　　前胡　　　紫蘇　　　茯苓¶
　　人參　　　枳殻(炒/)　　桔梗　　　甘草¶
　　乾葛(各半兩/)當歸(一兩三/錢)川芎(三分/)　陳皮¶
　　白芍(各二兩/)熟地黄(一兩半/)¶
　右㕮咀每半兩入薑棗煎¶
本事槐角散治腸胃不調脹滿下血¶
<pb:KR3e0068_WYG_017-19a>¶
　　蒼术　　　厚朴　　　陳皮　　　當歸¶
　　枳殻(各一兩/)槐角(二兩/)　甘草　　　烏梅(各半/兩)¶
　右㕮咀每五錢水煎服¶
　按已上又氣血藥也然三因方雖云補劑而雜以發¶
　表之藥姑存之收入此理氣例¶
　　補劑¶
濟生雞蘇散治勞傷肺經唾内有血咽喉不利¶
　　雞蘇葉　　黄茋　　　生地黄　　阿膠(炒/)¶
<pb:KR3e0068_WYG_017-19b>¶
　　貝母　　　白茅根(各一/兩)桔梗　　　麥門冬¶
　　蒲黄　　　甘草(各半兩炒/)¶
　右㕮咀每四五錢入薑煎¶
歸脾湯治思慮傷脾不能統攝心血以此致妄行或吐¶
　血下血¶
　　白术　　　茯神　　　黄茋　　　龍眼肉¶
　　酸棗仁(各一/兩)人參　　　木香(各半兩/)甘草(炙二/錢半)¶
　右㕮咀每四五錢入棗薑煎¶
<pb:KR3e0068_WYG_017-20a>¶
東垣麥門冬飲子治吐血久不愈者¶
　　五味子(十箇/)麥門冬(去心/)黄茋(各一錢/)當歸身¶
　　人參　　　生地黄(各半錢/)¶
　右㕮咀水煎服¶
金匱赤豆當歸散治先血後糞此近血也¶
　　赤豆(浸出芽/)當歸¶
　右二味為散漿水調服¶
三因伏龍肝湯治先糞後血此逺血也¶
<pb:KR3e0068_WYG_017-20b>¶
　　伏龍肝(半斤/)甘草(炙/)　　白术　　　阿膠¶
　　黄芩　　　熟地黄(各三兩/)¶
　右㕮咀每四五錢水煎服¶
髮灰散治小便尿血或便前便後亦逺近之謂也¶
　　髮灰¶
　右一味每二錢以米醋二合湯少許服井花水調亦¶
　得¶
玉屑膏治尿血¶
<pb:KR3e0068_WYG_017-21a>¶
　　黄茋　　　人參(等分/)¶
　右為末用蘿蔔大者切一指厚四五片蜜淹少時蘸¶
　蜜炙乾盡蜜二兩為度勿令焦㸃藥末喫不以時仍¶
　以鹽湯送下¶
　按已上諸方平補藥也然病體亦有寒熱氣積等因¶
　不同用者自宜求責¶
　　止澁之劑¶
三因龍骨散治衂過多¶
<pb:KR3e0068_WYG_017-21b>¶
　　龍骨不以多少研為末以少許吹入鼻中凡九竅¶
　　出血皆可用¶
御藥院方麝香散治衂不止¶
　　白礬(枯/)　　龍骨(粘舌者各另研半兩/)麝香(半字/)¶
　右拌勻每先將冷水洗浄鼻内然後用藥吹入孔内¶
　或以濕紙蘸入尤妙¶
濟生烏梅丸治便血不止¶
　　烏梅三兩燒存性為末用好米醋打糊丸如梧子¶
<pb:KR3e0068_WYG_017-22a>¶
　　大每七十丸米飲下¶
經驗方治㵼血¶
　　百藥煎一兩(半兩燒為灰/)¶
　右和飯丸如梧子大每三四十丸空心米飲下或作¶
　末服三二錢¶
　又方乾柿燒灰飲調下二三錢¶
　　雜方¶
試效方治吐血不止以三稜針於氣衝出血立愈¶
<pb:KR3e0068_WYG_017-22b>¶
鼻衂不止或素有熱而暴作諸藥無驗者¶
　　以紙一張作八牒或十牒於極冷水内濕過置項¶
　　中不止仍以熱熨斗於濕紙上熨之立止¶
　　灸法¶
便血不止宜灸等穴¶
　　勞宫(手厥陰經/)¶
　　大白(足太陰經/)¶
　　會陽(足太陽經/)¶
<pb:KR3e0068_WYG_017-23a>¶
　　三里(足陽明經/)¶
　按血證宜灸等穴詳見資生等經兹不備錄然火熱¶
　脈盛實者非所宜也¶
　　通利之劑¶
拔萃犀角地黄湯治熱鬱血結上焦寸脈芤¶
　　犀角　生地黄(二兩/)黄芩(一兩半/)黄連(一兩/)大黄(半兩/)¶
　右㕮咀每兩水煎食後服之¶
桃仁承氣湯治血結胸中心下手不可近為中焦畜血¶
<pb:KR3e0068_WYG_017-23b>¶
　無寒熱胸滿嗽水不欲嚥喜妄昏迷其人如狂¶
　　桃仁(半兩/)　大黄(一兩/)　甘草(二錢半/)桂¶
　　芒硝(各三錢/)¶
　右㕮咀每兩入薑煎服¶
抵當湯治下部畜血即臍下手不可近或其人發狂少¶
　腹滿硬小便自利大便反黒如狂者在中發狂者在¶
　下也¶
　　大黄　　　水蛭(炒各半/兩)䖟蟲(三錢去/翅足)桃仁(三錢/)¶
<pb:KR3e0068_WYG_017-24a>¶
　右製每五錢水煎服如作丸煉蜜和¶
當歸導滯湯治跌搏墮擊損傷血滯於中¶
　　大黄　　　當歸(等分/)¶
　右㕮咀每一兩或半兩水煎服¶
　按已上血滯證諸方也蓋畜血有上中下之分故藥¶
　亦隨而輕重之也至血熱血積陰虚等證例見各門¶
　兹不詳錄¶
　　解鬱之劑¶
<pb:KR3e0068_WYG_017-24b>¶
丹溪越鞠丸治血鬱¶
　　桃仁　　　香附子　　紅花　　　撫芎¶
　　青黛(等分/)¶
　右為末糊丸每四五十丸食前服¶
　¶
　¶
　¶
　玉機微義卷十七¶
