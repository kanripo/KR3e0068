# -*- mode: mandoku-view; -*-
#+TITLE: 玉機微義
#+DATE: 2015-08-24 23:07:04.018584
#+PROPERTY: ID KR3e0068
#+PROPERTY: BASEEDITION WYG    
#+PROPERTY: JUAN 卷三十一
<pb:KR3e0068_WYG_031-1a>¶
欽定四庫全書¶
　玉機微義卷三十一　　明　徐用誠　原輯¶
　　　　　　　　　　　　　劉　純　續増¶
　腰痛門¶
　　内經敘諸經腰痛¶
經曰足太陽脉令人腰痛引項脊尻背如重狀　少陽¶
令人腰痛如以針刺其皮中循循然不可以俯仰不可¶
以顧　陽明令人腰痛不可以顧顧如有見者善悲¶
<pb:KR3e0068_WYG_031-1b>¶
足少隂令人腰痛痛引脊内廉　厥隂之脉令人腰痛¶
腰中如張弓弩絃　太隂腰痛下如有横木居其中甚¶
則遺溲¶
　按本論備言諸經及奇經同隂解脉等為痛并刺法¶
　甚詳宜玩本文¶
又曰太陽所至為腰痛巨陽虚則腰背頭項痛是動則¶
項如拔挾脊痛腰似折髀不可以曲　腰者腎之腑轉¶
揺不能腎将敗矣¶
<pb:KR3e0068_WYG_031-2a>¶
脉經曰凡有所用力舉重若入房過度汗出如浴水¶
則傷腎腎脹者腹滿引背央央然腰髀痛　腎着之為¶
病從腰以下冷腰重如帶五千錢¶
　按此云用力已下為内傷腎着是外因也¶
　　脉法¶
脉經曰尺脉沉腰背痛腰痛時時失精飲食減少其脉¶
洪滑而遲此為可治¶
劉三㸃曰腰痛之脉皆沉而弦沉弦而𦂳者為寒沉弦¶
<pb:KR3e0068_WYG_031-2b>¶
而浮者為風沉弦而濡細者為濕沉弦而實者為閃肭¶
　　論腰痛為虚宜補¶
東垣曰太陽氣虚則邪客之痛病生矣夫邪者是風熱¶
寒濕燥皆能為病大抵寒濕多而風熱少然有房室勞傷¶
腎虚腰痛者是陽氣虚弱不能運動故也陽之不足宜¶
補陽如膏粱之人久服陽藥醉以入房損其真隂腎氣¶
熱則腰脊痛而不能舉久則髓減骨枯骨枯發為骨痿¶
隂之不足宜補隂¶
<pb:KR3e0068_WYG_031-3a>¶
　　論腰痛宜刺¶
經云腰痛上寒不可顧取足太陽陽明　腰痛上熱取¶
足厥隂不可以俛仰取足少陽東垣云蓋足之三陽從¶
頭走足足三隂從足入腹經所過處皆能為痛治之者¶
當審其何經所過分野循其空穴而刺之審其寒熱而藥¶
之假令足太陽令人腰痛引項脊尻背如重狀刺其郄中¶
太陽二經出血餘皆倣此¶
　按本篇論刺法甚詳宜玩本文然太陽腰痛刺委中出¶
<pb:KR3e0068_WYG_031-3b>¶
　血效速王注經中更言灸疑誤灸者宜腎俞腰俞穴¶
　　論腰痛宜下¶
子和云腰者腎之腑為大闗節血氣不行則沉痛不能¶
轉側世人多服補腎藥鮮有效者惟用牽牛甘遂等藥¶
大瀉其濕其痛自可¶
　按此論治只是謂氣鬱氣挫經壅血瘀及濕熱甚者¶
　宜行此法至於氣血不足腎虚之類皆未宜輕舉宜以¶
　脉體别之丹溪有曰腰痛脉大者腎虚脉濇者瘀血¶
<pb:KR3e0068_WYG_031-4a>¶
　有濕熱成痰者不可不辨¶
　　論腰痛分三因¶
陳無擇云六經腰痛皆外因大抵太陽少隂多中寒少¶
陽厥隂多中風熱太隂陽明多燥濕以類推之失志傷¶
腎鬱怒傷肝憂思傷脾皆致腰痛者以肝腎同系脾胃¶
表裏脾滯胃閉最致腰痛其證虚羸不足面目䵩黒逺¶
行久立力不能盡失志所為也腹急脇脹目視&KR0617;&KR0617;所¶
祈不得意淫於外宗筋㢮縱及為白淫鬰怒所為也肌¶
<pb:KR3e0068_WYG_031-4b>¶
肉濡漬痺而不仁飲食不化腸胃脹滿閉墜腰脇憂¶
思所為也此屬内因腎著腰痛腰冷如水身重不渴小¶
便自利飲食如故腰以下冷重如帶五千錢因作勞汗¶
出衣裏冷濕久久得之腎腰傴僂腫重引季脇痛因於¶
墜墮惡血流滯及房勞疲力耗竭精氣致腰疼痛此屬不¶
内外因補瀉施治¶
　按此所論病機甚詳惜乎方治所畧今聊具其例一¶
　二于左學者自宜推格¶
<pb:KR3e0068_WYG_031-5a>¶
　腰痛治法¶
　　治風之劑¶
小續命湯治因風腰痛(方見中風門三因方加桃仁炒/)¶
三因獨活寄生湯治腎虚卧冷濕當風所得¶
　　獨活(三兩/)　桑寄生　　杜仲(炒/)　　細辛¶
　　牛膝　　　秦艽　　　茯苓　　　白芍¶
　　桂心　　　川芎　　　防風　　　甘草(炙/)¶
　　人參　　　熟地黄　　當歸(各等分/)¶
<pb:KR3e0068_WYG_031-5b>¶
　右㕮咀每四錢水煎空心服¶
　按此足少隂厥隂藥也¶
牛膝酒治傷風毒腰痛¶
　　牛膝　　　川芎　　　羌活　　地骨皮¶
　　五加皮　　薏苡仁(各一/兩)生地黄　　甘草(各十/兩)¶
　　海桐皮(二兩/)杜仲(一兩/)¶
　右㕮咀帛裹入無灰酒浸各二七日夏三五日毎服¶
　一盃日三五次¶
<pb:KR3e0068_WYG_031-6a>¶
　按此足太陽少隂藥也¶
　　治寒濕之劑¶
濟生术附湯治濕傷腎經腰重冷痛小便自利¶
　　附子　　　白术(各一兩/)杜仲(炒半兩/)¶
　右㕮咀每四錢入薑煎¶
三因腎著湯治腎虚為病身重腰冷如水洗狀不渴小¶
　便自利食如故腰以下冷痛如帶五千錢¶
　　茯苓　　白术(各四兩/)乾薑　　　甘草(炙各/二兩)¶
<pb:KR3e0068_WYG_031-6b>¶
　右㕮咀毎四錢水煎空心冷服本方薑苓各四兩¶
　按此二方足少隂藥也¶
　　治風寒濕之劑¶
局方五積散治感寒濕脾胃氣閉腰痛(方見濕門三因/方加桃仁)¶
東垣川芎肉桂湯治冬月露卧感寒濕腰痛用此代針¶
　　羌活(一錢半/)柴胡　　　肉桂　　　桃仁¶
　　當歸尾　　蒼术　　　甘草(炙/)　　川芎(各一/錢)¶
　　獨活　　　麯(炒各半錢/)漢防己(酒製/)防風(各三/分)¶
<pb:KR3e0068_WYG_031-7a>¶
　右㕮咀作一服好酒三盞煎至一盞食前暖處温服¶
麻黄蒼术湯治寒濕所客身體沉重腰痛面色痿黄¶
　　麻黄　　　澤瀉　　　白茯苓　　炒麯¶
　　陳皮(各一錢/)蒼术(二錢/)　杏仁(十箇/)　桂枝¶
　　草豆蔻　　半夏　　　猪苓(各半錢/)黄茋(三分/)¶
　　甘草(炙二錢/)¶
　右㕮咀作一服水煎食前温服¶
　按此足太陽少隂藥也¶
<pb:KR3e0068_WYG_031-7b>¶
　　治濕熱之劑¶
東垣獨活湯治因勞役濕熱自甚腰痛如折沉重如山¶
　　羌活　　　防風　　　獨活　　　桂¶
　　大黄(煨/)　　澤瀉(各三錢/)甘草(炙二錢/)當歸¶
　　連翹(各半兩/)防己　　　黄柏(各酒製/一兩)桃仁(三十/箇)¶
　右㕮咀毎半兩酒水各半盞煎空心熱服¶
　按此足太陽少隂表裏藥也¶
蒼术湯治濕熱腰腿疼痛¶
<pb:KR3e0068_WYG_031-8a>¶
　　蒼术(三錢/)　柴胡(二錢/)　黄柏　　　防風(各一/錢)¶
　右作一服水煎空心温服¶
健步丸治下虚濕熱腰腿疼痛(方見痿門/)¶
　謹按腰痛亦有内因寒熱致者詳見婦人門師尼寡¶
　婦之治論中宜隨證為治故其例不復具也¶
　　攻下之劑¶
三因熟大黄湯治墜墮閃肭腰痛不能屈伸¶
　　大黄(炒/)　　生薑(各半兩/)¶
<pb:KR3e0068_WYG_031-8b>¶
　右㕮咀水浸一宿五更去滓頓服之¶
　按此陽明例藥也¶
子和益腎散¶
　　甘遂¶
　右為末每三錢獖猪腰子細批開以鹽椒等物淹透¶
　爛切摻藥在内荷葉裹燒熟酒送嚼下¶
　按此足少隂例藥也¶
　　理氣之劑¶
<pb:KR3e0068_WYG_031-9a>¶
局方小七香丸治鬱怒憂思或因閃挫攧撲一切氣滯腰¶
　痛¶
　　丁皮　　　香附　　　甘草(各一兩/二錢)蓬术¶
　　砂仁(各二錢/)甘松(八錢/)　益智仁(六錢/)¶
　右為末水浸蒸餅丸菉豆大每三二十丸米飲下¶
易簡枳殻湯治腰背氣動發痛¶
　　枳殻(五兩/)　甘草¶
　右為末葱白湯調下一二錢服訖即卧少時¶
<pb:KR3e0068_WYG_031-9b>¶
　按已上並太隂例藥也¶
　　理血之劑¶
元戎加味四物湯治瘀血腰痛¶
　　本方加桃仁紅花¶
　按此厥隂例藥也¶
東垣地龍散治打撲傷損從高墜下惡血在太陽經中¶
　令人腰脊或脛腨臂痛股中痛不可忍鼻壅塞不通¶
　　中桂(四分/)　桃仁(六箇/)　羌活(二錢/)　獨活¶
<pb:KR3e0068_WYG_031-10a>¶
　　黄柏(各一錢/)麻黄(半錢/)　當歸(一分/)　地龍(四分/)¶
　　甘草(一錢/)　蘇木(六分/)¶
　右㕮咀每五錢水煎服¶
　按此出太陽例藥也¶
　　通闗節之劑¶
濟生菴䕡九治墜墮閃肭血氣疑滯腰痛¶
　　菴䕡子(半兩/)沒藥　　　乳香(各二錢/半)補骨脂(炒/)¶
　　葳靈仙　　杜仲(炒/)　　桂　　　　當歸(各半/兩)¶
<pb:KR3e0068_WYG_031-10b>¶
　右為末酒糊丸如桐子大每七十丸空心温酒鹽湯¶
　任下¶
東垣趂痛丸治打撲閃損腰痛不可忍¶
　　白萵苣子(炒/黄)白粟米(炒/)　乳香　　　沒藥(各一/錢)¶
　　烏梅(一箇/)¶
　右為末蒸餅為丸如彈子大每服一丸細嚼用温酒¶
　空心下¶
　按此出厥隂例藥也¶
<pb:KR3e0068_WYG_031-11a>¶
　　補劑¶
局方青娥丸治腎虚腰痛或風寒乗之血氣相搏為痛¶
　　杜仲(薑炒一/斤)破故紙(炒八/兩)胡桃(二十箇/)¶
　右為末蒜四兩為膏和丸如梧子大毎三十丸空心¶
　温酒送下一法酒糊丸不用蒜¶
黄茋建中湯治男女諸虚不足身重短氣腰背強痛¶
　　方見補虚門¶
三因安腎丸治腎虚腰痛¶
<pb:KR3e0068_WYG_031-11b>¶
　　破故紙(炒/)　胡蘆巴(炒/)　茴香(炒/)　　川楝子(炒/)¶
　　續斷(炒各三/兩)桃仁(炒/)　　杏仁(炒/)　　山藥¶
　　茯苓(各二兩/)¶
　右為末蜜丸梧子大每五十丸空心鹽湯下¶
百一選方補髓丹治老人虚弱腎傷腰痛不可屈伸¶
　　杜仲(炒/)　　破故紙(各十兩用芝蔴五兩同研以/芝蔴黒色無聲為度篩去芝)¶
　　(蔴不用/)　　鹿茸(一兩燎去毛酒浸炙/)沒藥(一兩/另研)¶
　右為末和勻用胡桃三十箇浸去皮杵為膏入麫少¶
<pb:KR3e0068_WYG_031-12a>¶
　許煮糊丸如梧子大每百丸温酒鹽湯任下¶
摩腰膏治傷寒濕腰痛¶
　　附尖　　　烏頭尖　　南星(各二錢/半)砂薑(一錢/)¶
　　雄黄　　　樟腦　　　丁香(各一錢/半)麝香(五粒/)¶
　右末煉蜜為膏薑汁化如彈大放掌中火上烘熱摩¶
　之¶
　按此法是代灸之意灸者宜腎俞二宂腰俞一宂見¶
　資生經¶
<pb:KR3e0068_WYG_031-12b>¶
　¶
　¶
　¶
　¶
　¶
　¶
　¶
　玉機微義卷三十一¶
